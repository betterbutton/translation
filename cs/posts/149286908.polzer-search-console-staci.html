<p>Jan Polzer obhajuje používání <a href="https://search.google.com/search-console/">Google Search Console</a> jako hlavního nástroje pro SEO analýzu, namísto drahých a často neefektivně využívaných placených SEO nástrojů. <a href="https://www.maxiorel.cz/seo-nastroje-pouzivam-temer-vyhradne-jen-data-ze-search-console">Na svém blogu tvrdí</a>, že Search Console poskytuje klíčová data o pozicích, návštěvnosti a výkonnosti klíčových slov bez zbytečných měsíčních poplatků. </p><div class="pullquote"><p>„Jsem toho názoru, že místo ládování údajů do specializovaných nástrojů, výběru klíčových slov, která budete sledovat, a neustálých měsíčních poplatků, si úplně v pohodě vystačíte s bezplatným nástrojem.“<br><strong>— <a href="https://www.maxiorel.cz/seo-nastroje-pouzivam-temer-vyhradne-jen-data-ze-search-console">Jan Polzer</a></strong></p></div><p>Přestože konzole neodpoví na všechno, nabízí podle Honzy dostatečné informace pro zlepšení stávajícího obsahu na webu. Honza ukazuje, jak používat Search Console, včetně přepínání mezi metrikami, porovnávání s minulými obdobími, a zdůrazňuje výhody vlastních reportů v R Studiu pro přesnější analýzu.</p><p>(Obrázek z upoutávky: <a href="https://unsplash.com/@campaign_creators?utm_content=creditCopyText&amp;utm_medium=referral&amp;utm_source=unsplash">Campaign Creators</a> na <a href="https://unsplash.com/photos/person-using-macbook-pro-pypeCEaJeZY?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>