<p>S <a href="https://en.wikipedia.org/wiki/Favicon">favicon</a> přišel poprvé Microsoft Internet Explorer 5 v roce 1999. Původně se ikonka zobrazovala u stránek uložených do záložek. Dnes najde mnohem širší uplatnění. Zvláště užitečná ikonka je v ouškách tabů. </p><p>Pokud je váš web zároveň aplikací a potřebujete čas od času indikovat, že se v aplikaci děje něco, co vyžaduje pozornost uživatele, pak právě favicon je jemný způsob, kde zobrazit příznak notifikace.</p><p>Další možností je v takovém okamžiku ikonku rozpohybovat. Tady necháme na vaší soudnosti, jak dlouho a jak bláznivě by se ikonka měla hýbat, protože není těžké to s efekty přehnat a třeba lidé s poruchou soustředění nebo epileptici nám za automaticky spouštěné animace v zorném poli nejspíš nepoděkují.</p><p>Favicon sám animace nepodporuje. Je ale snadné měnit ikonu javascriptem. Stačí tedy připravit si jednotlivé fáze animace a ve vhodný okamžik ikonky měnit. Nástroj <a href="https://www.faviconvideo.com/">Animated Favicon Generator</a> vám s přípravou skriptu pomůže. Stačí, když mu nahrajete animovaný GIF, a on už se o zbytek postará.</p><p>(Obrázek z upoutávky: <a href="https://unsplash.com/@dustintramel?utm_content=creditCopyText&amp;utm_medium=referral&amp;utm_source=unsplash">Dustin Tramel</a> na <a href="https://unsplash.com/photos/hanging-mirror-ball-jXkeRL4k6-g?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>