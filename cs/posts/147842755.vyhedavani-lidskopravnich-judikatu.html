<p>Vládní zmocněnec pro zastupování České republiky před mezinárodními orgány ochrany lidských práv Petr Konůpka na webu své kanceláře <a href="https://mezisoudy.cz/">mezisoudy.cz</a> zpřístupnil <a href="https://mezisoudy.cz/databaze-judikatury">vyhledávač pro prohledávání rozhodnutí</a> Evropského soudu pro lidská práva, Ústavního soudu ČR, Lidskoprávních výborů OSN a Evropského výboru pro sociální práva. Vyhledávač vyhledává zároveň česky a anglicky a našeptávač vyhledávacího pole usnadňuje zadání dotazu pro úspěšný výsledek hledání.</p><p>Justice patří k prvním ministerstvům, která měla své registry online (třeba obchodní rejstřík snad už od devadesátých let). Vidíme rádi, že se tu digitalizace státní správy nezastavila. Těšíme se, až se weby Mezi soudy i Justice přesunou pod doménu <a href="http://gov.cz">gov.cz</a> a bude možné všechny judikáty různých druhů soudů prohledávat na jednom místě.</p><p>(Obrázek pro upoutávku: <a href="https://unsplash.com/@tingeyinjurylawfirm?utm_content=creditCopyText&amp;utm_medium=referral&amp;utm_source=unsplash">Tingey Injury Law Firm</a> z <a href="https://unsplash.com/photos/woman-in-dress-holding-sword-figurine-yCdPU73kGSc?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>