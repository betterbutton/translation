<p>Jiří Rostecký si do podcastu pozval těžkou váhu v SEO Pavla Ungra a bavili se o tom, <a href="https://rostecky.cz/searchgpt-muze-zmenit-jak-lide-hledaji-na-internetu-co-to-znamena-pro-vas-marketing-pavel-ungr-t52636">jaký vítr ve vyhledávání udělá SearchGPT</a> a jaké dopady to bude mít na e-commerce jako celek.</p><p>Rozhovor se zaměřuje na srovnání jazykových modelů, jako je ChatGPT, s klasickými vyhledávači typu Google. Jazykové modely excelují při odpovědích na specifické dotazy, ale zatím zaostávají v oblastech jako e-commerce, kde vyhledávače nabízejí širší kontext. </p><p>Jiří s Pavlem také diskutují o vlivu AI na SEO, přínosu personalizace a budoucnosti hlasového vyhledávání. Cestou k úspěchu je podle Pavla tvorba kvalitního obsahu a budování důvěryhodnosti značky, protože levné a průměrné texty budou nahrazeny AI. Zazněly i obavy z rizik spojených s AI, včetně dezinformací či špatného použití technologie.</p><p>(Fotografie k upoutávce: <a href="https://unsplash.com/@boliviainteligente?utm_content=creditCopyText&amp;utm_medium=referral&amp;utm_source=unsplash">BoliviaInteligente</a> na <a href="https://unsplash.com/photos/a-computer-keyboard-with-a-green-logo-on-it-CmQ9bOHqACY?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>