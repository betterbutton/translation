<blockquote><p><em>Otevíráte sedmnácté okénko Adventního kalendáře ŘSoW pro rok 2025. V letošním adventním seriálu se podíváme na oblíbené průpovídky UX designérů. Tou dnešní je: To je zajímavá hypotéza!</em></p></blockquote><p>V UX designu je zvolání <em>To je zajímavá hypotéza!</em> praktickým nástrojem, jak pracovat s&nbsp;nevyžádanými nebo problematickými nápady klientů bez zbytečného konfliktu. Nápad ani nepřijímá, ani neodmítá. Místo toho jej převádí na&nbsp;předpoklad, který je třeba ověřit na&nbsp;základě chování uživatelů a&nbsp;skutečných výsledků.</p><p>Při vhodném použití plní tato věta dvě funkce současně: Uznává přínos klienta a&nbsp;tím chrání vztah i&nbsp;důvěru. Zároveň ale odkládá souhlas do&nbsp;chvíle, kdy existují data. Aby věta nezněla ironicky, ihned by mělo následovat upřesnění. Je potřeba říct, co by muselo platit, aby nápad fungoval, jak to&nbsp;lze ověřit a&nbsp;podle čeho poznáme úspěch. <em><a href="https://alexosterwalder.com/">Alexander Osterwalder</a></em> v knize <em><a href="https://www.databazeknih.cz/knihy/vydelavejte-svymi-napady-281622">Value proposition design</a></em> formalizoval návrh řízený hypotézami pomocí <a href="https://www.strategyzer.com/library/validate-your-ideas-with-the-test-card">testovací karty a karty hypotézy</a>.</p><div class="pullquote"><p><em><strong>Předpokládáme, že vytvoření </strong></em><code>[zkušenosti]</code><em><strong> pro&nbsp;</strong></em><code>[uživatele]</code><em><strong> povede k&nbsp;</strong></em><code>[výsledkům]</code><em><strong>, protože </strong></em><code>[zdůvodnění]</code><em><strong>.</strong></em></p></div><p>Tento přístup odpovídá <a href="https://www.reknisioweb.cz/p/evidence-based-design">návrhu řízenému hypotézami</a> a&nbsp;Lean UX. Nápady nejsou pravdy, ale domněnky o správném řešení. Stejná pravidla platí pro nápady designérů i&nbsp;manažerů. Rozhoduje výzkum, ne síla hlasu.</p><p>Návyk <a href="https://dataanddesign.substack.com/p/if-you-want-to-make-progress-with">převádět nápady na hypotézy</a> je užitečný v&nbsp;prostředí plném rychlých názorů,&nbsp;zkratkovitých řešení a prosazování autority z pozice síly. Hypotéza&nbsp;zachovává záměr zadavatele, ale chrání produkt před nahodilými změnami.</p><p>Ne každý nápad si zaslouží test. I&nbsp;to&nbsp;je součást profesionality. Jazyk hypotéz&nbsp;ale pomáhá vysvětlit proč. V&nbsp;praxi nejde o&nbsp;chytristiku, ale o&nbsp;návyk myslet v&nbsp;důkazech a&nbsp;učení. </p><p>Průpovídka <em>To je zajímavá hypotéza!</em> pochází od designéra <em><a href="https://www.linkedin.com/in/stedry/">Petra Štědrého</a></em>, který ji do české UX subkultury rozšířil prostřednictvím účastníků vzdělávacího programu <em>UXWell</em>.</p><blockquote><p>Článek <em>To je zajímavá hypotéza! </em>je 17. dílem z <a href="https://www.reknisioweb.cz/t/adventni-kalendar-2025">Adventního kalendáře 2025</a>. Přečtete si i další články ze série.</p><p><a href="https://www.reknisioweb.cz/t/adventni-kalendar">Další články</a></p></blockquote><p>(Obrázek vánoční sněhové vločky v upoutávce pochází z <a href="https://thenounproject.com/browse/icons/term/christmas-flake/">ProSymbols</a> na webu The&nbsp;Noun Project, CC BY&nbsp;3.0)</p><div class="subscription-widget-wrap-editor" data-attrs="{&quot;url&quot;:&quot;https://www.reknisioweb.cz/subscribe?&quot;,&quot;text&quot;:&quot;Subscribe&quot;,&quot;language&quot;:&quot;en&quot;}" data-component-name="SubscribeWidgetToDOM"><div class="subscription-widget show-subscribe"><div class="preamble"><p class="cta-caption">Přihlaste se k&nbsp;odběru týdenního newsletteru <a href="https://www.reknisioweb.cz/">Řekni&nbsp;si o&nbsp;web</a> nebo sledujte <a href="https://www.reknisioweb.cz/feed">RSS&nbsp;feed</a> a&nbsp;už vám neuniknou žádné nové články.</p></div><form class="subscription-widget-subscribe"><input type="email" class="email-input" name="email" placeholder="Type your email…" tabindex="-1"><input type="submit" class="button primary" value="Subscribe"><div class="fake-input-wrapper"><div class="fake-input"></div><div class="fake-button"></div></div></form></div></div><p></p>