<p>Francouzský startup <a href="https://techcrunch.com/2024/10/16/mistral-releases-new-ai-models-optimized-for-edge-devices/">Mistral představil první generativní AI modely optimalizované pro zařízení jako mobily a laptopy</a>. Řada <a href="https://mistral.ai/news/ministraux/">Les Ministraux</a> zahrnuje modely Ministral 3B a 8B, které podporují až 128 000 tokenů a nabízejí efektivní řešení pro soukromé, offline aplikace.</p><p>Model 8B je momentálně dostupný pro výzkum, zatímco komerční licence vyžaduje kontakt s firmou. Mistral tak reaguje na rostoucí zájem o menší, výkonné modely pro okrajová zařízení, kde má konkurovat zavedeným hráčům jako Meta a Google. Cena za použití modelů se pohybuje od 4 do 10 centů za milion tokenů.</p><p>Nebude trvat dlouho a dočkáme se prvních smysluplných aplikací postavených na AI modelech běžících v mobilu.</p>