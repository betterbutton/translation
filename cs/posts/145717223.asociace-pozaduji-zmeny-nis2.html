<p>Podnikatelské asociace kritizují <a href="https://odok.cz/portal/veklep/material/ALBSCSSFKU7S/">návrh zákona o kybernetické bezpečnosti</a> kvůli nadměrné byrokracii, vysokým nákladům a koncentraci pravomocí v <a href="https://nukib.gov.cz/">NÚKIB</a>, píše <a href="https://www.lupa.cz/aktuality/firmy-poslaly-nastvany-dopis-premierovi-chteji-nove-zadani-pro-nukib-ohledne-kyberzakona/">Jan Sedlák na Lupě</a>. V dopise premiérovi požadují, aby se povinnosti <a href="https://osveta.nukib.gov.cz/course/view.php?id=145">NIS2</a> implementovaly stejně jako v ostatních státech EU, zákon aby byl podložen kvalitními analýzami dopadů a kontrola dodavatelského řetězce byla ze zákona vyjmuta a schvalována samostatně. Navrhují koordinaci na vládní úrovni a žádají premiéra o znovuzapojení do procesu a nové jasné zadání pro NÚKIB.</p><p>Dopis podepsaly Hospodářská komora ČR, ICT Unie, Asociace provozovatelů mobilních sítí, Česká asociace elektronických komunikací a Výbor nezávislého ICT průmyslu. </p><p>V pátek NÚKIB informoval, že <a href="https://www.reknisioweb.cz/p/lrv-nis2">legislativní rada vlády návrh zákona doporučila ke schválení</a>. </p>