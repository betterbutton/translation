<p>Lance Evans <a href="https://www.creativebloq.com/design/graphic-design/the-internet-killed-design">nasadil chmurnou notu</a>. Nejdříve se ohlíží za vrcholy grafického designu, a potom začne propadat stále hlouběji do zármutku nad tím, jak tlak technologie proměňuje to, co považujeme za kvalitní design.</p><p>Od 20. století, kdy design vládl světu, přes jeho digitální explozi v 90. letech až po zánik klasického webového designu. Internet nejdříve sliboval nekonečné možnosti pro grafiky díky novým technologiím jako DTP, ale webový design <a href="https://www.creativebloq.com/design/graphic-design/the-internet-killed-design">omezil kreativitu a nahradil ji technickými požadavky</a>. </p><p>Rozmach HTML, responsivního designu a <em>Mobile First</em> přinesl výrazný úpadek estetické kvality, protože tvůrci musí navrhovat pro různé velikosti obrazovek. Výsledkem jsou stránky postavené spíše na funkcionalitě než estetice, což vede ke stagnaci inovace v oblasti webového designu.</p><p>Každá technologie tvaruje estetiku. Technologické novinky jdou vždy proti ustáleným zvykům. Co starším designérům může připadat jako úpadek, je často jen lpění na starém světě a jeho pořádcích. Webdesign se jako užitná tvorba musí podřizovat především použitelnosti, technologickým požadavkům a potřebám byznysu. A tak webové stránky namísto exploze kreativity vycházejí vstříc jednoduchosti, variabilitě a snadné dohledatelnosti. A to není málo!</p><p>(Fotografie z upoutávky: <a href="https://unsplash.com/@bamagal?utm_content=creditCopyText&amp;utm_medium=referral&amp;utm_source=unsplash">My Life Through A Lens</a> nxa <a href="https://unsplash.com/photos/white-and-black-together-we-create-graffiti-wall-decor-bq31L0jQAjU?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>