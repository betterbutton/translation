<div class="pullquote"><p>„Twitter nám ukázal, jak předplatné nedělat. Funkce ‚pay to win‘ ničí síť pro všechny.“ — <strong><a href="https://bsky.app/profile/pfrazee.com/post/3l7biz5kpe22j">Paul Frazee</a></strong></p></div><p><a href="https://bsky.app">Decentralizovaná sociální síť Bluesky</a> získala investici 15 milionů dolarů v rámci Series A a <a href="https://techcrunch.com/2024/10/24/bluesky-raises-15m-series-a-plans-to-launch-subscriptions/">plánuje zavést předplatné</a>, které nabídne uživatelům například možnost nahrávat kvalitnější videa či upravovat své profily. Služba, která byla původně inkubována v rámci Twitteru a používá otevřený AT Protocol, aktuálně roste díky nespokojenosti uživatelů platformy X. </p><p>Společnost však ujišťuje, že se neodklání ke kryptoměnám či NFT a plánuje se soustředit na uživatelskou zkušenost a transparentní vývoj. Nové kolo investic vedl Blockchain Capital, přičemž Kinjal Shah z této firmy zasedne v představenstvu Bluesky.</p><p></p>