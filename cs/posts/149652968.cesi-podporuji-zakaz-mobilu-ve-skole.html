<p>Většina Čechů podporuje zákaz mobilů na základních školách, jak <a href="https://www.irozhlas.cz/zpravy-domov/cesi-podle-pruzkumu-souhlasi-se-zakazem-mobilu-na-zakladnich-skolach-mysli-si-ze_2410010500_edr">ukazuje průzkum</a> agentury Median pro Radiožurnál. Celkem 74 % respondentů zcela nebo spíše souhlasí s plošným zákazem a přes 80 % určitě nebo spíše věří, že časté používání mobilů je pro děti škodlivé.</p><p>Postoj se liší podle úrovně vzdělání – nejvíce souhlasí lidé se středoškolským vzděláním bez maturity. Téma je aktuální i díky místním zákazům, například na Vsetíně. Luboš Zajíc z Asociace ředitelů základních škol však podle Radiožurnálu preferuje nastavení pravidel namísto úplného zákazu. Na středních školách se zákaz jeví jako méně pravděpodobný.</p><p>(Obrázek z upoutávky: <a href="https://unsplash.com/@juli4cmbr4?utm_content=creditCopyText&amp;utm_medium=referral&amp;utm_source=unsplash">Julia Coimbra</a> na <a href="https://unsplash.com/photos/woman-in-red-white-and-blue-plaid-scarf-wearing-black-sunglasses-holding-black-smartphone-rNAQCfh-UjA?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>