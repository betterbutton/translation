<p>Juliette Xing pracovala na analýze evropských a amerických webů, aby pochopila, <a href="https://ux-uxr-portfolio-juliette.webflow.io/work/cross-cultural-study">čím se jejich design kulturně liší</a>. Při té příležitosti ji napadlo, že vlastně stejně tak nechápeme my v Evropě a Americe kulturní odlišnosti designu čínských webů a aplikací, a tak sepsala <a href="https://www.linkedin.com/feed/update/urn:li:activity:7221393678399897600/">pět principů čínského UX designu</a> do 30 stránkové slideshow, které navazují na jejích předchozích <a href="https://www.linkedin.com/my-items/saved-posts/">pět příkladů dobré praxe pro čínské UI</a>. Juliette má pro nás Evropany velmi <a href="https://www.linkedin.com/in/juliette-xing/recent-activity/all/">zajímavý profil na Linkedin</a>, protože vytrvale píše o specificích třeba čínského TikToku nebo mobilních peněženek.</p><ol><li><p><strong>Holistický pohled</strong> <br>Východoasijské kultury, včetně čínské, vnímají svět holisticky, což znamená, že se více zaměřují na celkový obraz než na jednotlivé prvky.</p></li><li><p><strong>Písmo definuje layout<br></strong>Čínské znaky jsou husté a každý blok představuje jeden zvuk. To ovlivňuje nejen hustotu tlačítek, ale i hustotu políček v rozložení.</p></li><li><p><strong>Flexibilní rozložení<br></strong>Na rozdíl od západních aplikací, které mají pravidelné a modulární rozložení, čínské aplikace jako XiaoHongShu umožňují variabilní velikost políček, což může usnadnit plynulé přechody očima při procházení obsahu.</p></li><li><p><strong>Poskytování souvisejícího obsahu</strong><br>Čínské aplikace umožňují filtrování výsledků vyhledávání podle souvisejících témat spíše než podle formátu obsahu, což poskytuje uživatelům relevantnější výsledky.</p></li><li><p><strong>Originální designy pro nové praktiky</strong><br>Nové praktiky v čínských aplikacích vyžadují nové ikony a designové prvky, které nejsou běžné v západním UX designu.</p></li></ol>