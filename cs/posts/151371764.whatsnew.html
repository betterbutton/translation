<p>Doména <code>.new</code> je často používaná jako zkratka pro vytvoření nového dokumentu. Doménu spravuje jako registrátor Google, takže nepřekvapí, že i to celé začalo doménami <code>docs.new</code>, <code>sheets.new</code> a <code>slides.new</code>. Ostatní se brzy přidali, takže <a href="https://whats.new/shortcuts/">zkratek už je pěkná řádka</a>. Vlastně se z domény <code>.new</code> stal zkracovač adres.</p><p>Zatímco kodéři asi ocení <code>gist.new</code> nebo <code>pen.new</code>, návrháři si nejspíš zapamatují <code>wireframe.new</code>, <code>designs.new</code>, <code>create.new</code> nebo <code>lucidchart.new</code> a <code>figma.new</code>, pro výzkumníky tu je <code>miro.new</code>, <code>survey.new</code> a <code>xls.new</code>.</p><p>Za tip <a href="https://x.com/jsemhlavinka/status/1854431395315138985">děkujeme Jardovi Hlavinkovi</a>!</p><p>A která zkratka je vaše oblíbená? A kterou byste naopak ocenili?</p>