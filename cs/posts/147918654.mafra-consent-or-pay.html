<p>Mafra zavede pro svoje weby iDnes.cz, Lidovky.cz a Expres.cz <a href="https://www.idnes.cz/zpravy/mediahub/obsah-sluzby-idnes-eu-souhlas-cookies-platba-financovani-premium.A240813_140449_mediahub_maka">předplatné téměř bez reklam</a> za 149 korun měsíčně. Předplatitelé získají <a href="https://www.idnes.cz/premium/">přístup i ke službě Premium</a>, která nyní (s reklamou) přijde na 89 korun měsíčně. Neplatícím budou i nadále přístupné části webů mimo službu Premium výměnou za souhlas s cílením reklamy.</p><p>S volbou mezi zpřístupněním soukromí nebo placením předplatného se uživatelé běžně setkávají u německých novin na webu. Ve velkém ho zavedly služby Meta (Facebook, Instagram, Threads, WhatsApp, Messenger…) a v Česku <a href="https://www.reknisioweb.cz/p/15?utm_source=publication-search#:~:text=Seznam%20za%C4%8Dal%20prod%C3%A1vat%20digit%C3%A1ln%C3%AD%20v%C3%BDkupn%C3%A9">Seznam.cz</a> nebo <a href="https://premium.ikiosek.cz/web-bez-reklam">Czech News Center</a> (Blesk.cz, iSport.cz, e15.cz, Auto.cz, Reflex.cz a Živě.cz). Přístup „souhlas, nebo plať“ je <a href="https://www.reknisioweb.cz/p/meta-dma">trnem v oku Evropské komisi</a>.</p><p>Diskutéři <a href="https://www.lupa.cz/aktuality/zaplat-nebo-dej-souhlas-mafra-zavadi-na-idnes-cz-platby-za-necileni-reklam/">pod zprávou na Lupě</a> se pohybují na ose technických řešení pro blokování sledování po láteření nad nejasným postojem ÚOOÚ. Úřad pravděpodobně čeká na výsledek <a href="https://www.reknisioweb.cz/p/meta-dma">správního řízení</a> Evropské komise s Metou pro přestupky proti <a href="https://digital-markets-act.ec.europa.eu/">DMA</a>. To ale skončí nejspíš až v nejzazším termínu, kterým je březen 2025.</p><p>(Obrázek pro upoutávku: <a href="https://unsplash.com/@museumsvictoria?utm_content=creditCopyText&amp;utm_medium=referral&amp;utm_source=unsplash">Museums Victoria</a> z <a href="https://unsplash.com/photos/grayscale-photo-of-women-reading-newspaper-QLezSKMJOnw?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>