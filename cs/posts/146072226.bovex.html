<p>Možná jste si mysleli, že nejlépe se člověku pomstíte, když mu ukážete vyrovnávání písmových párů (Martine, prostě řekni: <a href="https://www.explainxkcd.com/wiki/index.php/1015:_Kerning">kerning</a>). Jenže <a href="https://jednoznakovky.cz/">typografie je plná zlomyslností</a> počítaje pancharty, vdovy, řeky, jednoznakovky, slitky, správné mezery a pomlčky, uvozovky…</p><p>Tom Murphy VII. je počítačový vědec s <a href="https://cs.wikipedia.org/wiki/Obsedantn%C4%9B-kompulzivn%C3%AD_porucha">OCD</a> a věnuje se typografii a fontům. <em>“I am the detail guy.”</em> Obdivuje systém pro počítačovou sazbu TeX od <a href="https://cs.wikipedia.org/wiki/Donald_Ervin_Knuth">Donalda E. Knutha</a>. Profesor Knuth je také posedlý detaily. Traduje se, že TeX vytvořil, když se mu z nakladatelství vrátilo vysázené první vydání jeho knihy <a href="https://www-cs-faculty.stanford.edu/~knuth/taocp.html">The Art of Computer Programming</a> a nebyl spokojený s tím, jak sazba dopadla. Když pak knížka vyšla, založil <a href="https://www-cs-faculty.stanford.edu/~knuth/news08.html">fond na odměňování</a> čtenářů, kteří v knize najdou chybu. Aby Knuth motivoval rychlejší opravování, <a href="https://www-cs-faculty.stanford.edu/~knuth/boss.html">odměna v čase klesá</a>.</p><pre><code>\newcommand{\TeX}{T\kern-.1667em\lower.5ex\hbox{E}\kern-.125emX}

Toto\ je\ logo\ \TeX.</code></pre><div class="latex-rendered" data-attrs="{&quot;persistentExpression&quot;:&quot;\\newcommand{\\TeX}{T\\kern-.1667em\\lower.5ex\\hbox{E}\\kern-.125emX}\n\nToto\\ je\\ logo\\ \\TeX.\n&quot;,&quot;id&quot;:&quot;NWGUPLVGIK&quot;}" data-component-name="LatexBlockToDOM"></div><p>Zpátky k Tomu Murphyovi! Tom Murphy si řekl, že TeX je sice boží, ale ne vždycky s ním pracují příčetní lidé. Rozhodl se zapojit do počítačové sazby Knuthovy algoritmy a strojové učení. (Řekni: umělá inteligence!) Výsledkem je nový <a href="http://tom7.org/bovex/">sazečský algoritmus BoVeX</a>, který dohlédne i na typografické zlomyslnosti, a také tohle video s kriminální zápletkou.</p><div id="youtube2-Y65FRxE7uMc" class="youtube-wrap" data-attrs="{&quot;videoId&quot;:&quot;Y65FRxE7uMc&quot;,&quot;startTime&quot;:null,&quot;endTime&quot;:null}" data-component-name="Youtube2ToDOM"><div class="youtube-inner"><iframe src="https://www.youtube-nocookie.com/embed/Y65FRxE7uMc?rel=0&amp;autoplay=0&amp;showinfo=0&amp;enablejsapi=0" frameborder="0" loading="lazy" gesture="media" allow="autoplay; fullscreen" allowautoplay="true" allowfullscreen="true" width="728" height="409"></iframe></div></div><p>(Fotografie z upoutávky: <a href="https://unsplash.com/@sepiatone?utm_content=creditCopyText&amp;utm_medium=referral&amp;utm_source=unsplash">Bret Lama</a> on <a href="https://unsplash.com/photos/a-close-up-of-a-number-of-different-type-of-letters-OfR7Ht1mTOc?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>