<blockquote><p><em>Otevíráte dvacáté druhé okénko Adventního kalendáře ŘSoW pro rok 2025. V letošním adventním seriálu se podíváme na oblíbené průpovídky UX designérů. Tou dnešní je: Fail fast, learn faster.</em></p></blockquote><p><em>Chybuj rychle, uč se rychleji</em> (<em><a href="https://www.failfastlearnfaster.org/">fail fast, learn faster</a></em>) se v&nbsp;UX a&nbsp;produktovém designu často cituje jako obhajoba rychlosti. Jeho skutečný význam je však jinde. Nejde o&nbsp;výzvu k&nbsp;chybování pro chybování samotné. Jde o&nbsp;snahu co nejdříve&nbsp;a&nbsp;s&nbsp;co nejmenšími náklady snížit nejistotu – dříve&nbsp;než se rozhodnutí stanou drahými a&nbsp;obtížně vratnými. Mírou pokroku není počet vydaných funkcí, ale to, kolik nejistoty se podařilo odstranit.</p><div id="youtube2-4ZDumQc9zQA" class="youtube-wrap" data-attrs="{&quot;videoId&quot;:&quot;4ZDumQc9zQA&quot;,&quot;startTime&quot;:null,&quot;endTime&quot;:null}" data-component-name="Youtube2ToDOM"><div class="youtube-inner"><iframe src="https://www.youtube-nocookie.com/embed/4ZDumQc9zQA?rel=0&amp;autoplay=0&amp;showinfo=0&amp;enablejsapi=0" frameborder="0" loading="lazy" gesture="media" allow="autoplay; fullscreen" allowautoplay="true" allowfullscreen="true" width="728" height="409"></iframe></div></div><p>Tento rozdíl je zásadní, protože rčení bývá často zjednodušováno. Týmy mohou pracovat rychle, často vydávat změny, a&nbsp;přesto se téměř nic nenaučit, pokud neformulují předpoklady, nestanoví signály úspěchu a&nbsp;systematicky nevyhodnocují výsledky. Rychlost bez učení je jen pohyb. Krátké cykly dávají smysl pouze tehdy, když vedou k&nbsp;hlubšímu porozumění uživatelům a&nbsp;jejich kontextu.</p><p>Dobře to&nbsp;ukazuje srovnání s&nbsp;někdejším mottem Facebooku Move fast, break things. V&nbsp;začátcích vyjadřovalo důležitou myšlenku – že přílišná opatrnost může brzdit inovace. S&nbsp;růstem firmy však „rozbíjení věcí“ znamenalo výpadky, ztrátu důvěry a&nbsp;technický dluh. Pozdější posun k&nbsp;heslu Move fast with stable infrastructure ukázal, že stabilita je podmínkou udržitelného učení.</p><p>V&nbsp;UX by se proto rychlé chybování mělo odehrávat tam, kde je bezpečné – ve&nbsp;skicách, prototypech, testech použitelnosti a&nbsp;malých experimentech. Produkční systémy mají opačný účel. Mají chránit uživatele před naší nejistotou. § V&nbsp;tomto světle je sdělení prosté. Chybovat rychle lze. Učit se rychle musíme.</p><blockquote><p>Článek <em>Chybuj rychle, uč se rychleji</em> je 22. dílem z <a href="https://www.reknisioweb.cz/t/adventni-kalendar-2025">Adventního kalendáře 2025</a>. Přečtete si i další články ze série.</p><p><a href="https://www.reknisioweb.cz/t/adventni-kalendar">Další články</a></p></blockquote><p>(Obrázek vánoční sněhové vločky v upoutávce pochází z <a href="https://thenounproject.com/icon/snowflake-4540369/">Bricklay</a> na webu The Noun Project, CC BY 3.0)</p><div class="subscription-widget-wrap-editor" data-attrs="{&quot;url&quot;:&quot;https://www.reknisioweb.cz/subscribe?&quot;,&quot;text&quot;:&quot;Subscribe&quot;,&quot;language&quot;:&quot;en&quot;}" data-component-name="SubscribeWidgetToDOM"><div class="subscription-widget show-subscribe"><div class="preamble"><p class="cta-caption">Přihlaste se k&nbsp;odběru týdenního newsletteru <a href="https://www.reknisioweb.cz/">Řekni&nbsp;si o&nbsp;web</a> nebo sledujte <a href="https://www.reknisioweb.cz/feed">RSS&nbsp;feed</a> a&nbsp;už vám neuniknou žádné nové články.</p></div><form class="subscription-widget-subscribe"><input type="email" class="email-input" name="email" placeholder="Type your email…" tabindex="-1"><input type="submit" class="button primary" value="Subscribe"><div class="fake-input-wrapper"><div class="fake-input"></div><div class="fake-button"></div></div></form></div></div><p></p><p></p>