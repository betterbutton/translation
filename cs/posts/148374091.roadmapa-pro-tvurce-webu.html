<p>Roadmap.sh je nástroj pro tvorbu myšlenkových map, studijních plánů a cest pro vývojáře. Uživatelé zde najdou mapy zaměřené na konkrétní role, které uvádějí dovednosti potřebné pro danou roli, i mapy založené na dovednostech, které navrhují, co se naučit pro určitou dovednost.</p><p>Najdete tu třeba <a href="https://roadmap.sh/ux-design">průvodce pro UX designéry</a>, návod, <a href="https://roadmap.sh/r/jornada-de-junior-ux">jak chápat uživatelský výzkum</a>, nebo <a href="https://roadmap.sh/design-system">postup krok za krokem pro tvorbu design systému</a>. Na své si tu přijdou i vývojáři, produkťáci a další role. Kromě oficiálních roadmap jsou na webu k dispozici i mapy vytvořené komunitou nebo vygenerované pomocí AI.</p><p>Projekt vznikl jako sada vizuálních grafů na GitHubu a nyní se rozrostl o interaktivní funkce, jako je klikání na zdroje pro učení, možnost přispívat k tvorbě nových map, navrhovat změny a sledovat vlastní pokrok.</p>