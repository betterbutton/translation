<p>Hlídáte si, jestli vám běží web? Hostingové služby často uvádějí vysokou míru uptime – dobu, po kterou garantují, že servery fungují. Když ale převedete procenta na čas za rok, tak třeba 99,9% uptime znamená, že 8 hodin a 45 minut ročně váš web neběží. Většinou jsou výpadky plánované a rozprostřené do celého roku při pravidelné údržbě.</p><p>Kvalitní hostingové služby garantují uptime o řád lepší; obvykle přes 99,97 %. A tak nejčastější příčinou nefunkčnosti webu bývá aplikační problém, chyba v kódu nebo abnormální zátěž.</p><p>Hostingové služby běžně nabízejí monitoring běhu. K tomu se ale hodí zavést i monitoring běhu webových stránek, e-mailového serveru nebo API, exspirace SSL certifikátu a dalších vlastností, na kterých stojí vaše podnikání. Právě k tomu jsou tu <a href="https://alternativeto.net/browse/search/?q=uptime+robot">služby jako Uptime Robot</a>. Většina takových služeb má vcelku použitelný bezplatný plán, ale pokud si umíte spočítat, na čem vyděláváte, nemělo by být náročné zdůvodnit si výdaj na předcházení problémům.</p><p>(Obrázek z upoutávky: <a href="https://unsplash.com/@joshua_chehov?utm_content=creditCopyText&amp;utm_medium=referral&amp;utm_source=unsplash">Joshua Chehov</a> na <a href="https://unsplash.com/photos/a-green-heart-beat-on-a-black-background-oCSol-lBtVA?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>