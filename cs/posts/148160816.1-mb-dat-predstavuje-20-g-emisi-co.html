<blockquote><p><strong>Aktualizováno 2024-09-01:</strong> Po upozornění čtenářů jsme zkontrolovali údaje uváděné ve článku Chiary Sentella s knížkou a dalšími zdroji. Výpočet emisí z dat je komplikované a různé zdroje se neshodnou v tom, co započítávat. Stejně tak nelze pro zjištění emisí při přenosu gigabajtů vynásobit emise pro přenos megabajtů. Přímá úměra tu nefunguje.</p><p>Mike Berners-Lee v knize kupříkladu odhaduje emise pro e-mail, který spadne do spamu, na 0,3 g CO₂, ale u e-mailu, který si někdo otevře a přečte, už to jsou 4 g CO₂. <a href="https://aleph.nkp.cz/F/?request=how+bad+are+bananas&amp;func=find-b&amp;find_code=WRD&amp;local_base=SKC">Knížku najdete i v českých knihovnách</a> nebo ji můžete <a href="https://www.heureka.cz/?h%5Bfraze%5D=how+bad+are+bananas">koupit papírově</a> či <a href="https://profilebooks.com/work/how-bad-are-bananas/">elektronicky</a>.</p></blockquote><p>Znáte knížku <a href="https://howbadarebananas.com/">How bad are bananas</a>? Napsal ji <a href="https://en.wikipedia.org/wiki/Mike_Berners-Lee">Mike Berners-Lee</a>. Ano, je to bratr <a href="https://en.wikipedia.org/wiki/Tim_Berners-Lee">Sira Tima</a>. V té knížce se pokouší převést cokoli na emise CO₂. Vyšla už v roce 2010, ale před třemi lety prošla revizí. Takže když vám teď řekneme, že každý 1 MB<em> </em>dat přenesených po internetu vytvoří 20 gramů emisí CO₂, pak to i při vědomí, že stále větší podíl na výrobě elektřiny mají obnovitelné zdroje, bude nejspíš stále pravda.</p><div id="youtube2-Ghvw06xmJ0o" class="youtube-wrap" data-attrs="{&quot;videoId&quot;:&quot;Ghvw06xmJ0o&quot;,&quot;startTime&quot;:null,&quot;endTime&quot;:null}" data-component-name="Youtube2ToDOM"><div class="youtube-inner"><iframe src="https://www.youtube-nocookie.com/embed/Ghvw06xmJ0o?rel=0&amp;autoplay=0&amp;showinfo=0&amp;enablejsapi=0" frameborder="0" loading="lazy" gesture="media" allow="autoplay; fullscreen" allowautoplay="true" allowfullscreen="true" width="728" height="409"></iframe></div></div><p>Náš newsletter z minulého týdne je ukázkou toho nejméně ohleduplného k planetě Zemi, co se vůbec dá na internetu najít. Podle webu Website Carbon Calculator totiž <a href="https://www.websitecarbon.com/website/reknisioweb-cz-p-33/">vytvořil téměř 1,5 gramu CO</a>₂ a je tak horší než 85 % všech webových stránek. A to prosím při každém načtení do prohlížeče!</p><div class="pullquote"><p>„Today we <em>recognize</em> the environmental impact of throwing a plastic bottle on the ground, but not of doing an 1 hour long video-call or sending a 7-minute voice note.“<br><strong>— Chiara Santella, <a href="https://medium.com/user-experience-design-1/the-environmental-impact-of-our-messaging-habits-84b5a737e9b3#:~:text=And%20sadly%2C%20that%E2%80%99s%20the%20issue.">The environmental impact of our messaging habits</a></strong></p></div><p>Odeslání jedné SMS představuje 0,014 g CO₂, průměrný e-mail způsobí emise 4 g CO₂, ale s velkou přílohou klidně až 50 g CO₂. Chiara Santella si ve článku <a href="https://medium.com/user-experience-design-1/the-environmental-impact-of-our-messaging-habits-84b5a737e9b3#:~:text=And%20sadly%2C%20that%E2%80%99s%20the%20issue.">The environmental impact of our messaging habits</a> klade otázku, co životnímu prostředí způsobujeme nekonečnými telekonferencemi, na které jsme si zvykli v průběhu lockdownů. Ale víte co? Asi lepší než dojíždění autem do kanceláře a letecké služební cesty. </p><p>Pokud vás teď napadlo, že planetě pomůžete tím, že doma začnete pěstovat pokojovky, tak jich asi budete potřebovat hodně. Běžná pokojovka spotřebuje za den 5—10 g CO₂. Takže dva e-maily a končíme. Vzrostlý strom zvládne spotřebovat až 110 gramů CO₂ za den, takže bychom si všichni měli pořídit pěkný kus lesa.</p><p></p>