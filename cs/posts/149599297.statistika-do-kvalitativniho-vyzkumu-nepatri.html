<p>Článek Jamese Weavera upozorňuje, že <a href="https://medium.com/@uxsprintlab/the-misguided-pursuit-of-statistical-significance-in-qualitative-research-a-call-for-rethinking-e8e565b196d6">snaha o dosažení statistické významnosti v kvalitativním výzkumu</a> je omyl. James zdůrazňuje, že kvalitativní výzkum má odhalovat nuance v uživatelském chování, nikoli hledat obecné trendy. </p><div class="pullquote"><p>„Kvalitativní výzkum je určen k objevování a porozumění ‚proč‘ a ‚jak‘ uživatelského chování.“<br><strong>— <a href="https://medium.com/@uxsprintlab/the-misguided-pursuit-of-statistical-significance-in-qualitative-research-a-call-for-rethinking-e8e565b196d6">James Weaver</a></strong></p></div><p>Nadměrné množství rozhovorů nejen plýtvá časem a zdroji, ale také odvádí pozornost od skutečných vhledů. Stejně tak varuje před dlouhými harmonogramy, které zpomalují vývoj produktu a oslabují schopnost rychle reagovat na tržní změny. Kvalitativní výzkum by měl poskytovat efektivní a hodnotné poznatky, které produktové týmy rychle aplikují.</p><p>K počtu respondentů se vyjadřuje také populární článek Jakoba Nielsena <a href="https://www.nngroup.com/articles/why-you-only-need-to-test-with-5-users/">Why You Only Need to Test with 5 Users</a>, který na metastudiích ukazuje, že při kvalitativních výzkumech se brzy začínají jištění opakovat, a proto stačí menší množství sezení s respondenty. Aneb jak říká <a href="https://cz.linkedin.com/in/belaberankova">Běla Beránková</a>: <em>„Kolik aut si musí utrhnout kolo ve výmolu na silnici, aby bylo průkazné, že tam výmol opravdu je?“</em></p><p>(Obrázek z upoutávky: <a href="https://unsplash.com/@marcojodoin?utm_content=creditCopyText&amp;utm_medium=referral&amp;utm_source=unsplash">Marc-Olivier Jodoin</a> na <a href="https://unsplash.com/photos/person-standing-in-front-of-body-of-water--TQUERQGUZ8?utm_content=creditCopyText&amp;utm_medium=referral&amp;utm_source=unsplash">Unsplash</a>) </p>