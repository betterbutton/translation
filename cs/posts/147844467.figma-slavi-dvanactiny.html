<p>I když <a href="https://en.wikipedia.org/wiki/Figma">Wikipedie říká</a>, že Figma byla uvedena na trh 27. září 2016 a web Figmy <a href="https://www.figma.com/about/">zmiňuje první verzi</a> v roce 2015, <a href="https://en.wikipedia.org/wiki/Dylan_Field">Dylan Field</a> a <a href="https://www.madebyevan.com/">Evan Wallace</a> ji založili už 13. srpna 2012. Dylanovi tehdy bylo dvacet let. Na Twitteru <a href="https://x.com/zoink/status/1823411804682453289">vzpomíná, co dělal</a> on, když mu bylo dvanáct jako Figmě teď.</p><p>Figma dobyla trh s nástroji pro webdesign čtyři roky po svém uvedení na trh s nástupem lockdownů během pandemie koronaviru. Její konkurenti <a href="https://www.sketch.com/">Sketch</a> a <a href="https://en.wikipedia.org/wiki/Adobe_XD">Adobe XD</a> nebyli s to obstát při nenadálém přechodu na vzdálenou spolupráci. Úspěch Figmy inspiroval vznik nástrojů, které se ji snaží napodobit, ať už jsou to komerční <a href="https://pixso.net/">Pixso</a>, <a href="https://mockitt.wondershare.com/home.html">Mockitt</a>, případně <a href="https://icons8.com/lunacy">Lunacy</a>, nebo open-source <a href="https://penpot.app/">Penpot</a>.</p><p>Figma je nyní vedoucím hráčem na trhu, který určuje, jak se navrhují rozhraní webů a aplikací.</p><p>(Obrázek z upoutávky je screenshot webu Figmy z konce roku 2015 na <a href="https://web.archive.org/web/20151204043805/http://www.figma.com/">archive.org</a>)</p>