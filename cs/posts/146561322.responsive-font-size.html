<p>Všimli jste si někdy, že weby, které se zaměřují na dobrou čitelnost textů mění velikost písma podle viewportu? I Material Design 3 navrhuje jako <a href="https://m3.material.io/styles/typography/type-scale-tokens">výchozí velikost písma</a> na desktopu <code>md.sys.typescale.body-large.size = 16 pt</code> a pro mobily <code>md.sys.typescale.body-medium.size = 14 pt</code>.</p><p>Vývojář James Fisher navrhuje namísto skokové změny velikosti fontu <a href="https://jameshfisher.com/2024/03/12/a-formula-for-responsive-font-size/">pracovat se vzorcem</a>, který k výchozí velikosti písma přičte čtvrt procenta šířky viewportu. Čím užší displej, tím menší písmo.</p><pre><code>:root {
  font-size: calc(1rem + 0.25vw);
}</code></pre><p>Martinův oblíbený trik je u mobilních rozhraní použít zúžený řez písma, aby se na řádek vešlo více písmen. Pro tyhle účely je skvělé pracovat s <a href="https://fonts.google.com/variablefonts?vfaxis=wdth">variabilními fonty</a>, u nichž lze měnit šířku znaků plynule.</p><p>(Obrázek z upoutávky: <a href="https://unsplash.com/@masjidmpd?utm_content=creditCopyText&amp;utm_medium=referral&amp;utm_source=unsplash">Masjid Pogung Dalangan</a> z <a href="https://unsplash.com/photos/a-man-holding-a-cell-phone-in-his-hand-LBOsPxcdgBc?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>