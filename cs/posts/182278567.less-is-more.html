<blockquote><p><em>Otevíráte poslední, čtyřiadvacáté okénko Adventního kalendáře ŘSoW pro rok 2025. V&nbsp;letošním adventním seriálu se podíváme na oblíbené průpovídky UX designérů. Tou dnešní je: Less is more.</em></p></blockquote><p><em><a href="https://www.ilincev.com/mene-je-lepe">Méně je více</a></em> patří mezi nejčastěji citovaná UX rčení. Uživatelé mají omezenou pozornost, málo trpělivosti a&nbsp;přicházejí s&nbsp;konkrétním cílem. Pokud je rozhraní nutí nejprve rozhodovat, co ignorovat, teprve potom co udělat, vzniká zbytečné tření.</p><p>V&nbsp;praxi proto odstranění nepodstatných prvků často vede k&nbsp;tomu, že je obsah srozumitelnější, rychleji čitelný a&nbsp;snazší k&nbsp;použití. V&nbsp;UX toto rčení neoznačuje vizuální styl. Označuje výsledek.</p><p>Cílem není prázdnota ani estetický minimalismus, ale jasný smysl stránky. Když je méně konkurenčních sdělení, ovládacích prvků a&nbsp;vizuálních signálů, uživatel snáze&nbsp;rozpozná hlavní úkol a&nbsp;dokončí jej s&nbsp;jistotou. Jakmile zmizí to&nbsp;nepodstatné, zlepší se poměr mezi signálem a&nbsp;šumem a&nbsp;rozhraní působí jednodušeji.</p><p>Problém nastává ve&nbsp;chvíli, kdy je rčení chápáno doslovně. Odstraňování obsahu, ovládacích prvků nebo vysvětlení může snížit pochopitelnost, skrýt důležité možnosti nebo zvýšit nejistotu. Rozhraní může vypadat čistě, ale uživatel si není jistý, kam kliknout, co se stane dál nebo jak napravit chybu. </p><p>V&nbsp;takovém případě se práce nepřestěhuje pryč, ale na&nbsp;uživatele. Použité správně znamená méně je více omezení zbytečné složitosti ve&nbsp;chvíli, kdy nepomáhá. Jasná hierarchie, silné vizuální signály, rozumné výchozí volby a&nbsp;postupné odhalování informací obvykle fungují lépe než radikální redukce.</p><p>Otázkou není, co lze odstranit, ale co lze odstranit, aniž by uživatel musel více přemýšlet. Nakonec nejde o&nbsp;to&nbsp;mít méně rozhraní. Jde o&nbsp;to&nbsp;chtít méně od&nbsp;uživatele.</p><blockquote><p>Článek <em>Méně je více</em> je 24. dílem z <a href="https://www.reknisioweb.cz/t/adventni-kalendar-2025">Adventního kalendáře 2025</a>. Přečtete si i další články ze série.</p><p><a href="https://www.reknisioweb.cz/t/adventni-kalendar">Další články</a></p></blockquote><p>(Obrázek vánoční sněhové vločky v upoutávce pochází z <a href="https://thenounproject.com/icon/snowflake-4540371/">Bricklay</a> na webu The Noun Project, CC BY 3.0)</p><div class="subscription-widget-wrap-editor" data-attrs="{&quot;url&quot;:&quot;https://www.reknisioweb.cz/subscribe?&quot;,&quot;text&quot;:&quot;Subscribe&quot;,&quot;language&quot;:&quot;en&quot;}" data-component-name="SubscribeWidgetToDOM"><div class="subscription-widget show-subscribe"><div class="preamble"><p class="cta-caption">Přihlaste se k&nbsp;odběru týdenního newsletteru <a href="https://www.reknisioweb.cz/">Řekni&nbsp;si o&nbsp;web</a> nebo sledujte <a href="https://www.reknisioweb.cz/feed">RSS&nbsp;feed</a> a&nbsp;už vám neuniknou žádné nové články.</p></div><form class="subscription-widget-subscribe"><input type="email" class="email-input" name="email" placeholder="Type your email…" tabindex="-1"><input type="submit" class="button primary" value="Subscribe"><div class="fake-input-wrapper"><div class="fake-input"></div><div class="fake-button"></div></div></form></div></div><p></p>