<blockquote><p><strong>Aktualizováno 2024-07-16:</strong> Doménová aukce má nový rekord. Píšeme o tom ve článku <a href="https://www.reknisioweb.cz/p/rekordni-cena-domeny-cz">Doménové aukce mají nový rekord: 152.077 korun</a>.</p></blockquote><p>O aukci českých domén píšeme <a href="https://www.reknisioweb.cz/p/24#:~:text=Dnes%20jde%20do%20aukce%20667%20%C4%8Desk%C3%BDch%20dom%C3%A9n.">v aktuálním vydání newsletteru</a>. Aukce exspirovaných českých domén běží od května a zatím vynesla 646.380 korun. CZ.NIC nyní <a href="https://blog.nic.cz/2024/06/19/aukce-domen-mesic-po-spusteni/">zveřejnil několik zajímavých čísel</a>. Nejvyšší příhoz padl za doménu <a href="http://www.praguecityline.cz/">praguecityline.cz</a>; vítěze aukce přišla na 55.600 korun. Velký zájem byl také o doménu virtualnisidlo.cz, která se vydražila za 95.001 korun, ale vítěz aukce doménu zatím neuhradil. </p><p>Celkem bylo vydraženo a uhrazeno 684 domén za průměrnou cenu 1170 korun, ale ve více než polovině případů na vítězství stačil jeden příhoz za sto korun. Aukcí se zúčastnilo 257 osob z Česka, Polska, Slovenska a Estonska. </p><p>Správce domény připravuje možnost nastavit maximální příhoz předem a zadat viditelný příhoz.</p><p>(Obrázek z upoutávky: <a href="https://unsplash.com/@wesleyphotography?utm_content=creditCopyText&amp;utm_medium=referral&amp;utm_source=unsplash">Wesley Tingey</a> on <a href="https://unsplash.com/photos/a-wooden-judges-hammer-sitting-on-top-of-a-table-TdNLjGXVH3s?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>