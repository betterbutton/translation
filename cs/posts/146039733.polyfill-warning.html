<p>Bezpečnostní expert <a href="https://www.facebook.com/spaze/posts/pfbid041u7PoEh3VXtKhajoGP3WdkkDxZaZ9hJ8vCV4KNKNCS6JSn5wsq6WCFAfHYRPFcnl">Michal Špaček varuje</a> před použitím javascriptové knihovny polyfill z domény <code>polyfill.io</code>. Doména změnila majitele a namísto javascriptové knihovny z ní šíří škodlivý kód.</p><p>Google doporučuje <a href="https://x.com/spazef0rze/status/1805645015663673670">vyhnout se i dalším napadeným doménám</a>: <code>bootcss​.​com</code>, <code>bootcdn​.​net</code>, <code>staticfile​.​org</code>.</p><p>Michal Špaček upozorňuje, že knihovna je využívána pro útok typu <a href="https://en.wikipedia.org/wiki/Supply_chain_attack">supply chain attack</a>, která k napadení informačního systému využívá zdrojový kód stahovaný z důvěryhodných zdrojů třetích stran.</p><p>Autor původní knihovny Andrew Betts připomíná, že <a href="https://twitter.com/triblondon/status/1761852117579427975">knihovna je nyní již nepotřebná</a>, protože jejím smyslem je nahrazovat chybějící podporu technologií v prohlížečích. V současné době používaných prohlížečích je ale už podpora všech technologií, které knihovna doplňuje, už dostatečná a odstraněním knihovny ze zdrojového kódu nedojde k technickým omezením. Andrew také upozorňuje, že doménu nikdy nevlastnil a nemá vliv na její fungování.</p><p>Pokud opravdu knihovnu potřebujete, stáhněte kopii na vlastní web nebo použijte <a href="https://polykill.io/">důvěryhodný</a> <a href="https://blog.cloudflare.com/polyfill-io-now-available-on-cdnjs-reduce-your-supply-chain-risk">hosting</a>.</p><p>(Obrázek z upotávky: <a href="https://unsplash.com/@galen_crout?utm_content=creditCopyText&amp;utm_medium=referral&amp;utm_source=unsplash">Galen Crout</a> z <a href="https://unsplash.com/photos/yellow-and-black-plastic-bottle-beside-blue-plastic-cup-8skNUw3Z1FA?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>