<p>Dušan Janovský je architekt vyhledávání na Seznamu, ale ve volných chvílích píše znalostní bázi pro tvůrce webu <a href="https://www.jakpsatweb.cz">Jak psát web</a>. V nejnovějším přírůstku se věnuje sitemap (česky sitemapa). </p><p>Sitemap je soubor, který vyhledávačům poskytuje přehled o adresách na webu. I když si roboti mohou stránky najít sami, sitemapu ocení zejména u rozsáhlých webů nebo při ladění chyb.</p><p><a href="https://www.jakpsatweb.cz/seo/sitemap.html">Dušan ukazuje tři formáty sitemapy</a>: XML, RSS a jednoduchý textový soubor. Možná vás stejně jako nás překvapí, že sám používá sitemap ve formě jednoduchého seznamu adres.</p><p>Důležitost sitemap spočívá hlavně v usnadnění indexace důležitých stránek, přesto chyby v sitemapě nejsou katastrofální. Je však dobré je minimalizovat. Pro testování lze využít nástroje jako Google Search Console.</p><p>(Obrázek k upoutávce: <a href="https://unsplash.com/@whoishimesh?utm_content=creditCopyText&amp;utm_medium=referral&amp;utm_source=unsplash">Himesh Kumar Behera</a> z <a href="https://unsplash.com/photos/round-gray-framed-compass-on-brown-map-t11oyf1K8kA?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>