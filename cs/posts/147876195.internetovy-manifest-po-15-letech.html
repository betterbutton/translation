<p>Před patnácti lety v pondělí 7. září 2009 vydala skupina patnácti německých novinářů <a href="https://www.internet-manifest.cz/">Internetový manifest</a>. Dokument představuje sedmnáct zásad fungování moderní žurnalistiky v digitální éře. Manifest je i s odstupem let stále aktuální – těžko říct, jestli je to dobrá vizitka o stavu žurnalistiky, nebo se jen původním autorům povedlo vystihnout jádro problému.</p><p>Autoři zdůrazňují, že internet změnil mediální krajinu a vyžaduje nové přístupy k publikování, financování a interakci s publikem. Kvalita obsahu zůstává klíčovou, zatímco tradiční obchodní modely ustupují novým formám monetizace. Manifest také brání svobodu internetu a podporuje otevřený dialog mezi novináři a uživateli. Cílem je vytvářet žurnalistiku, která využívá všechny možnosti, které internet nabízí, a zajišťuje přístup k informacím pro všechny.</p><p>Internetový manifest vyšel dva roky po uvedení iPhonu na trh a ještě před masovým rozšířením Facebooku. Sociální sítě jako Instagram nebo TikTok ještě neexistovaly. Youtube byl tehdy tři roky v držení Googlu.</p><p>Německý originál a původní umístění Internetového manifestu už dnes najdeme jen přes WayBackMachine Internetového archivu. </p><p>(Obrázek pro upoutávku: <a href="https://unsplash.com/@kommumikation?utm_content=creditCopyText&amp;utm_medium=referral&amp;utm_source=unsplash">Mika Baumeister</a> z <a href="https://unsplash.com/photos/shallow-focus-photo-of-paper-sheet-nCykWCCb5aI?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>