<p>V roce 1989 mělo počítač jen 1,8 % československých domácností, píšou Petr Kočí a Honza Boček z datového týmu Českého rozhlasu. <a href="https://www.irozhlas.cz/zpravy-domov/v-roce-1989-mely-pocitac-dve-domacnosti-ze-sta-dnes-je-obtizne-ho-nemit-_201411120544_pkoci">Počítače byly luxusní zboží</a>, jehož dostupnost omezovaly vysoké clo a omezené dodávky. Domácí značky nestačily poptávce.</p><p>Zatímco na Západě probíhala technologická revoluce vedená mikroprocesory, východní blok stagnoval. Právě tato <a href="https://plus.rozhlas.cz/zajimave-se-deje-na-zapade-zjistovali-nadsenci-do-pocitacu-v-ceskoslovensku-tak-8481228">propast mezi technickým pokrokem Západu a socialistickou</a> realitou podnítila rozčarování, zejména mezi mladými lidmi. Počítačové hry, miniaturizace a růst dostupnosti technologií paradoxně přispívaly k rozkladu režimu, který ztratil schopnost konkurovat dynamickému vývoji mimo své hranice.</p><p>V socialistickém Československu se počítače staly symbolem technické zaostalosti režimu. Vít Pohanka v České televizi ukazuje, jak nadšenci často <a href="https://art.ceskatelevize.cz/inside/artchiv-socialisticti-geekove-aneb-hrajeme-si-s-basicem-9MpXy">nahrazovali vlastními improvizacemi nedostatkovou techniku</a> jako třeba myš z dóziček nebo joystick z kalkulačky. </p><p>Před Sametovou revolucí se <a href="https://www.computerworld.cz/clanky/ceskoslovenske-kremikove-nebe-jak-vypadaly-tuzemske-pocitace-pred-rokem-1989/">výpočetní technika v Československu</a> soustředila na tuzemské výrobky, jako byly osmibitové počítače <a href="https://cs.wikipedia.org/wiki/Didaktik_Gama">Didaktik Gama</a>, <a href="https://cs.wikipedia.org/wiki/IQ_151">IQ-151</a> nebo <a href="https://cs.wikipedia.org/wiki/PMD_85">PMD-85</a>.</p><p><a href="https://dikyzemuzem.cz/">Díky, že můžem!</a></p><p>(Didaktik Gama na obrázku v upoutávce: <a href="https://commons.wikimedia.org/w/index.php?curid=36451848">Karlovarak</a>, Wikimedia, CC BY-SA 4.0)</p>