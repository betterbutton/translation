<p>Každý náš online krok zanechává uhlíkovou stopu, která má dopad na životní prostředí, <a href="https://www.theatlantic.com/technology/archive/2024/07/how-much-data-ai-use/678908/">píše Arthur Holland Michel</a> pro The Atlantic. I jednoduchý akt, jako je zveřejnění fotografie nebo uložení videa, představuje energetickou zátěž. Velmi často trvalou, protože disky je nutné udržovat pod proudem a různé algoritmy je neustále zobrazují dalším lidem na obrazovkách. </p><div class="pullquote"><p>„Každý náš post nebo e-mail je jako rozsvícení malé žárovky, kterou už nikdy nevypneme.“<br>— <strong>A. H. Michel</strong>, <a href="https://www.theatlantic.com/technology/archive/2024/07/how-much-data-ai-use/678908/">Every Time You Post to Instagram, You’re Turning on a Light Bulb Forever</a></p></div><p>Každý obrázek zveřejněný na sociálních sítích, každý odeslaný e-mail vytvářejí digitální stopu, která trvale zatěžuje planetu. Technologie a umělá inteligence stále více přispívají k emisím, které již nyní dosahují úrovně leteckého průmyslu. I když individuální snahy o snížení digitální stopy mohou vypadat jako marný boj, otázka osobní odpovědnosti v digitální éře zůstává aktuální. </p><p>Skutečné změny však musí přijít od velkých hráčů, kteří mají moc přesměrovat technologický pokrok na ekologicky udržitelnou cestu.</p><p><em>…vlastně i tenhle příspěvek zatěžuje planetu. :(</em></p><p>(Obrázek pro upoutávku: <a href="https://unsplash.com/@nasa?utm_content=creditCopyText&amp;utm_medium=referral&amp;utm_source=unsplash">NASA</a>)</p>