<p>Více, než je napsané v titulku o případu nevíme. <a href="https://www.irozhlas.cz/ekonomika/antimonopolni-urad-se-zajima-o-seznamcz-zverejnil-v-reakci-na-clanky-o-sefovi_2409110620_ava">Jana Klímová pro iRozhlas píše</a>, že zároveň s neveřejným prošetřováním Seznamu antimonopolním úřadem probíhá mezi ÚOHS a prošetřovanou společností ještě paralelní spor, který probíhá veřejně. </p><p><a href="https://www.seznamzpravy.cz/clanek/domaci-kauzy-sef-antimonopolniho-uradu-spolupracuje-s-obzalovanym-expertem-na-losovacky-258107">Seznam napsal o kontaktech</a> mezi ředitelem úřadu a podnikatelem podezřelým z dotačních podvodů. <a href="https://uohs.gov.cz/cs/informacni-centrum/tiskove-zpravy/verejne-zakazky/3962-uvadime-na-pravou-miru-seznam-zpravy-sef-antimonopolniho-uradu-spolupracuje-s-obzalovanym-expertem-na-losovacky.html">Úřad zveřejnil rozsáhlou reakci</a>, v níž je vcelku neobvyklá spekulace: <em>„Může se nicméně jednat také o výstražné gesto ze strany společnosti Seznam.cz směrem k úřadu, který se v poslední době začal v rámci své činnosti o působení této společnosti zajímat.“</em> </p><p>V závěru článku dává iRozhlas prostor <a href="https://cs.wikipedia.org/wiki/Daniel_Do%C4%8Dekal">Danielu Dočekalovi</a>, který upozorňuje, že Seznam je sice česká internetová jednička, ale na klíčových trzích vyhledávání a reklamy čelí globální konkurenci firem Google a Meta a v oblasti médií také veřejnoprávním subjektům.</p>