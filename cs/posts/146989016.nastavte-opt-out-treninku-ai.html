<p>Artiom Dashinsky si nechal udělat <a href="https://x.com/hvost/status/1813632462704296263">právní analýzu podmínek Figmy pro používání nových AI nástrojů</a> a dospěl k závěru, že všichni designéři, kteří mají ve zvyku tvořit si ve Figmě moodboardy s ukázkami posbíranými z internetu, by měli nastavit vyloučení svých souborů z tréninku umělé inteligence.</p><p>Pokud by totiž jejich moodboardy Figma použila k tréninku svých AI nástrojů a nějakým způsobem pak zasáhla do práv autorů děl z ukázek na moodboardu, bude to podle jeho právního názoru právě tvůrce těch moodboardů, kdo ponese odpovědnost.</p><p>(Obrázek pro upoutávku generoval Dall▪E od OpenAI)</p>