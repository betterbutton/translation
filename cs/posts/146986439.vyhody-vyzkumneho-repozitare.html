<p>Výzkumné repozitáře slouží jako centrální místo pro ukládání výzkumných dat a výstupů, čímž usnadňují přístup k informacím a zabraňují duplicitní práci. Výhody zahrnují rychlé nalezení poznatků, sledování dlouhodobých trendů a sdílení výsledků napříč týmy. </p><p>Správa repozitáře je obvykle v kompetenci <a href="https://researchops.community/about/">ResearchOps</a> a jeho úspěšná implementace může zvýšit UX úroveň organizace. Repozitáře mohou obsahovat zprávy, poznatky, studijní materiály, záznamy, přepisy a další data. Výběr správného nástroje a struktury je klíčový pro snadné používání a přispívání do repozitáře.</p><p>Repozitářům se věnuje Maria Rosala ve článku <a href="https://www.nngroup.com/articles/research-repositories/">Research Repositories 101</a>. Porovnává repozitáře dokumentů s repozitáři vhledu, popisuje, co by měl repozitář obsahovat a jaké funkce by měl plnit a nabízí způsob, jak repozitář vytvořit a zajistit jeho přijetí ve firmě.</p><p>V aktuálním vydání newsletteru #29 píšeme o tématu <a href="https://www.reknisioweb.cz/p/29#:~:text=Atomic%20UX%20research%20prom%C4%9B%C5%88uje%20pr%C3%A1ci%20v%C3%BDzkumn%C3%ADk%C5%AF.">atomic UX research</a>, které s výzkumnými repozitáři úzce souvisí.</p><p>(Obrázek z upoutávky: <a href="https://www.pexels.com/cs-cz/foto/muz-osoba-mlady-student-6549633/">Tima Miroshnichenko</a> z Pexels)</p>