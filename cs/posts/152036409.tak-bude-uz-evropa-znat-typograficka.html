<p><a href="https://www.typofix.org/">Typofix</a> je mezinárodní projekt vedený Filipem Blažkem a Radkem Sidunem a zaměřuje se na zachování typografických pravidel 24 oficiálních jazyků EU. Cílem je vytvoření veřejně přístupné databáze, která zachová kulturní rozmanitost a usnadní správné užívání typografie. </p><p>Součástí iniciativy je i budoucí vývoj webové aplikace pro širokou veřejnost i instituce. Projekt je financován Technologickou agenturou ČR a podporován dalšími evropskými institucemi a experty. Výsledkem bude nejen uchování tradice, ale také podpora typografické přesnosti v globalizovaném světě.</p><p>Když to dopadne podle očekávání, vznikne sada algoritmizovaných pravidel, která bude možné snadno implementovat do editačního a publikačního softwaru. V ideálním případě nám tak na základě informace o jazyku software zvládne sám nahrazovat správné uvozovky, ošetřovat jednoznakové předložky na koncích řádku, sázet řády s číslicích a podobně.</p>