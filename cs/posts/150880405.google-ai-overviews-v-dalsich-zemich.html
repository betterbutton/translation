<p>Google rozšiřuje <a href="https://blog.google/products/search/ai-overviews-search-october-2024/">AI Overviews (přehledy) ve vyhledávání do více než 100 zemí</a> a zpřístupňuje je v dalších jazycích. Přehledy tvořené umělou inteligencí pomáhají uživatelům snáze najít relevantní informace a webové stránky a zároveň přinášejí nové možnosti pro tvůrce, firmy a vydavatele. </p><div class="pullquote"><p>AI Overviews will have more than 1 billion global users every month.</p></div><p>Od svého uvedení v květnu a expanze mimo USA v srpnu získaly AI Overviews pozitivní ohlasy. S novou aktualizací budou nyní dostupné ve více jazycích, jako jsou španělština, japonština nebo indonéština, což usnadňuje vyhledávání pro uživatele po celém světě.</p><p>Z <a href="https://support.google.com/websearch/answer/14901683?sjid=3911880977568570131-NA#:~:text=AI%20Overviews%20availability">evropských zemí</a> byly AI Overviews uvedeny zatím jen do Velké Británie. Země EU stále stojí mimo. I přesto je tahle změna důležitá pro správce webů s mezinárodním publikem. Optimalizace pro AI Overviews začíná být důležitá. Objevily <a href="https://blog.google/products/search/generative-ai-google-search-may-2024/">v květnu v USA</a> a <a href="https://blog.google/products/search/new-ways-to-connect-to-the-web-with-ai-overviews/#:~:text=United%20Kingdom%2C%20India%2C%20Japan%2C%20Indonesia%2C%20Mexico%20and%20Brazil">od srpna na další velké trhy</a> v Británii, Indii, Japonsku, Indonésii, Mexiku a Brazílii. Je jen otázkou času, kdy se Google vypořádá s nároky evropské legislativy a uvede AI přehledy i v EU.</p><p>(Fotografie z upoutávky: <a href="https://unsplash.com/@gregbulla?utm_content=creditCopyText&amp;utm_medium=referral&amp;utm_source=unsplash">Greg Bulla</a> na <a href="https://unsplash.com/photos/a-google-sign-in-front-of-some-bushes-and-trees-lKjX3S4pdog?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>