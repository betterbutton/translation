<p>Gmail přichází s novými <em><a href="https://support.google.com/mail/answer/15195630?hl=cs">shrnujícími kartami</a></em>, které uživatelům usnadní správu došlé pošty. Karty organizují informace o nákupech, cestování nebo platbách a umožňují provádět rychlé akce, jako je sledování balíku či odbavení na let.</p><p>Pro nás produktové designéry to znamená, že bychom si měli projít šablony transakčních e-mailů a vyzkoušet si , jestli se i u nich shrnující karty zobrazují, protože pro uživatele začnou brzy být důležitou součástí brand experience.</p><p>Vylepšení <a href="https://techcrunch.com/2024/10/02/gmail-enhanced-summary-cards-help-you-take-action-on-your-emails/">podle TechCrunche reagují na konkurenci Apple</a>, která přidala podobné funkce do aplikace Mail v iOS 18. Nové dynamické karty aktualizují informace v reálném čase a přidávají funkce jako nastavení připomenutí platby nebo sdílení událostí. Funkce se začnou postupně zavádět v říjnu 2024.</p><p>(Obrázek upoutávky: <a href="https://unsplash.com/@yannikm?utm_content=creditCopyText&amp;utm_medium=referral&amp;utm_source=unsplash">Yannik Mika</a> z <a href="https://unsplash.com/photos/letterbox-near-grass-field-GjFbKfI874o?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>