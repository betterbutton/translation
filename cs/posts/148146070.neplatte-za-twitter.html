<p>Daniel Dočekal <a href="https://365tipu.cz/2024/08/26/tip2788-neplatte-za-ucet-na-twitteru-prinos-je-mizivy-ale-pojdme-to-trochu-probrat/">shrnuje svoje zkušenosti s placeným účtem na Twitteru</a> a nenechá na něm nit suchou. Twitter nabízí tři úrovně předplatného. Dan zkusil prostřední úroveň Premium. </p><div class="pullquote"><p>„Musk chce, abyste si platili reklamu, takže nemá důvod vás ukazovat.“<br><strong>— <a href="https://365tipu.cz/2024/08/26/tip2788-neplatte-za-ucet-na-twitteru-prinos-je-mizivy-ale-pojdme-to-trochu-probrat/">Daniel Dočekal</a></strong></p></div><p>Dan rovnou říká, že placení za účet vám nepřinese na Twitteru lepší distribuci příspěvků a dokládá to klesajícím grafem čtenosti ze statistik téhle sociální sítě. Stěžuje si, že seriózní příspěvky s odkazy mimo Twitter jsou potlačené. Postupně rozebírá všechny výhody placeného účtu a ke všem je skeptický.</p><p>I Jakub (Premium) a Martin (Basic) mají na Twitteru placené účty. A jakou s tím mají zkušenost? <em>„Možnost psát delší příspěvky je příjemná, ale Twitter je pak nezobrazuje celé. Ostatní výhody nevyužívám. Twitter mám ze všech sociální sítí stále nejraději a rád ho podpořím předplatným,“ </em>dělí o zkušenost Martin.</p><p>(Obrázek z upoutávky: <a href="https://unsplash.com/@ravinepz?utm_content=creditCopyText&amp;utm_medium=referral&amp;utm_source=unsplash">Ravi Sharma</a> na <a href="https://unsplash.com/photos/black-ipad-on-brown-wooden-table-RnW1taVZqm8?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>