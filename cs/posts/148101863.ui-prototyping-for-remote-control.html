<p>Když navrhnete aplikaci pro smart TV budou ji uživatelé ovládat dálkovým ovládáním. Hodilo by se mít možnost vytvořit prototyp pro televizi a otestovat ho právě s dálkovým ovládáním.</p><p>Prototyp můžete vytvořit, jak jste zvyklí, třeba ve Figmě. Televizi připojíte k počítači jako displej. A teď už jen zbývá vyřešit to ovládání dálkovým ovladačem. Vpodstatě jsou možnosti dvě: <a href="https://www.amazon.de/hz/wishlist/ls/OIPGRNN0DSDC">infračervený ovladač a bluetooth ovladač</a>.</p><p>Jiří Martínek z 2Fresh doporučuje přijímač infračerveného signálu Flirc, který <a href="https://www.linkedin.com/feed/update/urn:li:activity:7229788926616489984/">používá pro testování prototypů pro O2 TV</a>. Zapojíte přijímač do USB portu počítače a spárujete s libovolným běžným infračerveným ovladačem. Fyzika samozřejmě platí i v tomhle případě, takže ovladač by měl ideálně mířit na přijímač signálu. Měli byste tedy počítač ideálně postavit tak, aby mohl přijímat signál, když uživatel ovladačem míří na televizi.</p><p>U bluetooth ovladačů není přímá viditelnost nutná, a pokud už bluetooth v počítači máte, odpadá použití přijímače. Prostě jen spárujete ovladač s počítačem, jako když párujete myš nebo prezenter, a máte hotovo.</p><p>V prototypu pak jen provážete aktivaci akce na stisknutí tlačítka na ovladači a uživatel ani nemusí poznat, že pracuje s prototypem a ne skutečnou aplikací.</p><p>(Obrázek pro upoutávku: <a href="https://unsplash.com/@glenncarstenspeters?utm_content=creditCopyText&amp;utm_medium=referral&amp;utm_source=unsplash">Glenn Carstens-Peters</a> z <a href="https://unsplash.com/photos/turned-on-flat-screen-television-EOQhsfFBhRk?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>