<blockquote><p><em>Otevíráte osmnácté okénko Adventního kalendáře ŘSoW pro rok 2025. V letošním adventním seriálu se podíváme na oblíbené průpovídky UX designérů. Tou dnešní je: Uživatelé nesnášejí změny.</em></p></blockquote><p><em>Uživatelé nesnášejí změny.</em> Tuhle větu slýcháme v&nbsp;UX tak často, až zní jako samozřejmý fakt. Obvykle se vytahuje ve&nbsp;chvíli, kdy po&nbsp;redesignu přijdou stížnosti, zmatek nebo otevřený odpor. V&nbsp;tom nejjednodušším výkladu říká, že odpor je nevyhnutelný a&nbsp;iracionální. Jenže právě tohle je zavádějící.</p><div class="pullquote"><p>“Users don’t hate change. Users hate change that doesn’t make things better, but makes everything have to be relearned.” <br><strong>— <a href="https://eleganthack.com/user-dont-hate-change-they-hate-you/">Christina Wodtke</a></strong></p></div><p>Jak výstižně formulovala <em><a href="https://en.wikipedia.org/wiki/Christina_Wodtke">Christina Wodtke</a></em>, uživatelé nesnášejí změny jen zdánlivě. Ve&nbsp;skutečnosti dost možná nesnášejí vás. Nejde o&nbsp;urážku designérů, ale o&nbsp;připomenutí odpovědnosti. Negativní reakce se objevují tehdy, když změna&nbsp;poruší důvěru, znehodnotí nabyté dovednosti nebo donutí lidi učit se znovu bez jasného přínosu.</p><p>Psychologie i&nbsp;výzkum informačních systémů to&nbsp;potvrzují. Lidé mají sklon držet se stávajícího stavu a&nbsp;ztráty prožívají silněji než zisky. Při&nbsp;změně rozhraní se okamžitě projeví ztráta rychlosti, jistoty a&nbsp;pocitu kompetence, zatímco slibované výhody zůstávají neurčité. Známé věci jsou mentálně plynulé a&nbsp;plynulé věci působí správně a&nbsp;bezpečně. Když tuto plynulost narušíte, uživatel to&nbsp;pocítí.</p><div class="pullquote"><p>“Studies show, in fact, that there is a mismatch of nine to one, or 9×, between what innovators think consumers want and what consumers truly desire.” <br><strong>— <a href="https://web.mit.edu/mamd/www/tech_strat/courseMaterial/topics/topic4/readings/Eager_Sellers_and_Stony_Buyers/Eager_Sellers_and_Stony_Buyers.pdf/Eager_Sellers_and_Stony_Buyers.pdf">John T. Gourville</a></strong> </p></div><p>Odpor po&nbsp;změně není důkazem, že uživatelé nezvládají novinky. Je to&nbsp;signál, že jste jim vytvořili vysoké náklady na přechod na novou verzi. Čím víc zasáhnete každodenní pracovní postupy, tím silnější reakce můžete čekat.</p><p>Dobře navržená změna&nbsp;náklady pro přechod omezuje. Chrání klíčové způsoby používání, zavádí novinky postupně a&nbsp;dokáže jasně vysvětlit, proč se vyplatí zaplatit cenu za&nbsp;změnu. Dává také uživatelům pocit kontroly a&nbsp;smyslu.</p><div class="pullquote"><p>“Losses loom larger than corresponding gains.” <br><strong>— <a href="https://bear.warrington.ufl.edu/brenner/mar7588/Papers/tversky-kahneman-qje1991.pdf">Amos Tversky &amp; Daniel Kahneman</a></strong></p></div><p>V&nbsp;tomhle smyslu může věta o&nbsp;tom, že uživatelé nesnášejí změny, fungovat jako varování. Pokud ji ale používáte jako omluvu, zakrývá skutečný problém. Když se zdá, že uživatelé vaši&nbsp;změnu nenávidí, je rozumnější hledat chybu v&nbsp;návrhu než v&nbsp;lidské povaze.</p><blockquote><p>Článek <em>Uživatelé nesnášejí změny </em>je 18. dílem z <a href="https://www.reknisioweb.cz/t/adventni-kalendar-2025">Adventního kalendáře 2025</a>. Přečtete si i další články ze série.</p><p><a href="https://www.reknisioweb.cz/t/adventni-kalendar">Další články</a></p></blockquote><p>(Obrázek vánoční sněhové vločky v upoutávce pochází z <a href="https://thenounproject.com/browse/icons/term/christmas-flake/">ProSymbols</a> na webu The&nbsp;Noun Project, CC BY&nbsp;3.0)</p><div class="subscription-widget-wrap-editor" data-attrs="{&quot;url&quot;:&quot;https://www.reknisioweb.cz/subscribe?&quot;,&quot;text&quot;:&quot;Subscribe&quot;,&quot;language&quot;:&quot;en&quot;}" data-component-name="SubscribeWidgetToDOM"><div class="subscription-widget show-subscribe"><div class="preamble"><p class="cta-caption">Přihlaste se k&nbsp;odběru týdenního newsletteru <a href="https://www.reknisioweb.cz/">Řekni&nbsp;si o&nbsp;web</a> nebo sledujte <a href="https://www.reknisioweb.cz/feed">RSS&nbsp;feed</a> a&nbsp;už vám neuniknou žádné nové články.</p></div><form class="subscription-widget-subscribe"><input type="email" class="email-input" name="email" placeholder="Type your email…" tabindex="-1"><input type="submit" class="button primary" value="Subscribe"><div class="fake-input-wrapper"><div class="fake-input"></div><div class="fake-button"></div></div></form></div></div><p></p>