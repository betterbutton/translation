<blockquote><p><em>Otevíráte páté okénko Adventního kalendáře ŘSoW pro rok 2025. V letošním adventním seriálu se podíváme na oblíbené průpovídky UX designérů. Tou dnešní je: UX není UI.</em></p></blockquote><p>Mnoho webů u&nbsp;uživatelů nepropadá, protože vypadají zastarale, ale protože nerozumí svým uživatelům. Vývojářské týmy často zaměňují <em>uživatelskou zkušenost</em> (UX) a&nbsp;<em>uživatelské rozhraní</em> (UI). Jenže to&nbsp;není totéž. </p><p>UI je viditelná vrstva – tlačítka, barvy, rozložení. UX je to, jak snadno, užitečně a&nbsp;příjemně se s&nbsp;webem pracuje. Můžete změnit rozhraní, aniž byste zlepšili zkušenost, ale bez promyšlené UX žádné hezké UI nepomůže.</p><p>Matematicky to můžeme vyjádřit následovně:</p><div class="latex-rendered" data-attrs="{&quot;persistentExpression&quot;:&quot;(\\mathrm{UX} \\supset \\mathrm{UI}) \\land (|\\mathrm{UX}| > |\\mathrm{UI}|)&quot;,&quot;id&quot;:&quot;PMYPNEWCNR&quot;}" data-component-name="LatexBlockToDOM"></div><p>UX zahrnuje celý vztah mezi člověkem a&nbsp;produktem – před použitím, během i&nbsp;po&nbsp;něm. Norma <em>ISO 9241­‑210 Human-centred design for interactive systems</em> říká, že jde o&nbsp;vnímání a&nbsp;reakce člověka na&nbsp;použití nebo očekávané použití systému. <em>Don Norman</em> a&nbsp;<em>Jakob Nielsen</em> k&nbsp;tomu dodávají, že UX se týká všech aspektů interakce s&nbsp;firmou a&nbsp;jejími službami. UI je naproti tomu pouze přístupový bod, přes který tato interakce probíhá.</p><p>Známý příklad <a href="https://articles.centercentre.com/three_hund_million_button/">tlačítka za 300 milionů dolarů</a> to&nbsp;ukazuje jasně: Jeden e‑shop nutil zákazníky k&nbsp;registraci před zaplacením. Lidé odcházeli. Jediná změna&nbsp;nápisu na&nbsp;tlačítku z <em>Register</em> na <em>Continue</em> a&nbsp;možnost platby bez registrace – tedy zásah do&nbsp;UX, nikoli do&nbsp;grafiky – zvýšila tržby o&nbsp;stovky milionů. Rozhraní zůstalo téměř stejné, ale zážitek se radikálně zlepšil.</p><p>Z&nbsp;toho plyne jednoduché poučení: investujte nejdřív&nbsp;do&nbsp;výzkumu, architektury informací a&nbsp;testování, teprve potom do&nbsp;vzhledu. Úspěch měřte podle snadnosti a&nbsp;spokojenosti, ne podle ozdobnosti. Přístupnost, přehlednost a&nbsp;rychlost jsou součástí zkušenosti, ne doplňky.</p><p>Pěkný web přitáhne pozornost, ale jen dobře navržený zážitek udrží návštěvníky. UX určuje smysl. UI ho jen zprostředkuje.</p><blockquote><p>Článek <em>UX není UI.</em> je 5. dílem z <a href="https://www.reknisioweb.cz/t/adventni-kalendar-2025">Adventního kalendáře 2025</a>. Přečtete si i další články ze série.</p><p><a href="https://www.reknisioweb.cz/t/adventni-kalendar">Další články</a></p></blockquote><p>(Obrázek vánoční sněhové vločky v&nbsp;upoutávce pochází z&nbsp;<a href="https://thenounproject.com/browse/icons/term/christmas-flake/">ProSymbols</a> na webu The&nbsp;Noun Project, CC BY&nbsp;3.0)</p><div class="subscription-widget-wrap-editor" data-attrs="{&quot;url&quot;:&quot;https://www.reknisioweb.cz/subscribe?&quot;,&quot;text&quot;:&quot;Subscribe&quot;,&quot;language&quot;:&quot;en&quot;}" data-component-name="SubscribeWidgetToDOM"><div class="subscription-widget show-subscribe"><div class="preamble"><p class="cta-caption">Přihlaste se k&nbsp;odběru týdenního newsletter <a href="https://www.reknisioweb.cz/">Řekni&nbsp;si o&nbsp;web</a> nebo sledujte <a href="https://www.reknisioweb.cz/feed">RSS&nbsp;feed</a> a&nbsp;už vám neuniknou žádné nové články..</p></div><form class="subscription-widget-subscribe"><input type="email" class="email-input" name="email" placeholder="Type your email…" tabindex="-1"><input type="submit" class="button primary" value="Subscribe"><div class="fake-input-wrapper"><div class="fake-input"></div><div class="fake-button"></div></div></form></div></div>