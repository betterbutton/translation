<p>RSS, neboli <a href="https://www.rssboard.org/rss-specification">Really Simple Syndication</a>, je formát umožňující automatické sledování změn na webových stránkách prostřednictvím <a href="https://www.wired.com/story/best-rss-feed-readers/">RSS čteček</a>. I když popularita RSS klesla s nástupem sociálních sítí a personalizovaných algoritmů, stále zůstává ideálním nástrojem pro tvorbu vlastního informačního kanálu. <a href="https://www.makeuseof.com/what-is-rss-and-what-can-you-do-with-it/">RSS je alternativou</a> k newsletterům pro ty, kdo nechtějí nechat příjem informací na algoritmech.</p><div class="pullquote"><p>“RSS puts you in control from the start and assures that the content delivered to you is what you want to see.”</p></div><p>Čtečky jako <a href="https://feedly.com/">Feedly</a> či <a href="https://www.inoreader.com/">Inoreader</a> shromažďují aktualizace z oblíbených webů na jednom místě, což šetří čas a nabízí soukromí bez nutnosti sdílení osobních údajů. Pokud máte rádi věci pod kontrolou, můžete si <a href="https://www.pikapods.com/apps#blog">RSS čtečku nainstalovat</a> nebo používat <a href="https://freshrss.org/cloud-providers.html">komunitně hostovanou</a> variantu. Přidávání RSS zdrojů je jednoduché – stačí zkopírovat URL a vložit ji do čtečky. Pro mnoho uživatelů stále <a href="https://www.makeuseof.com/what-is-rss-and-what-can-you-do-with-it/">RSS představuje spolehlivý způsob, jak si udržet přehled</a>.</p><p>K RSS feedům se aktuálně vrací i <a href="https://adactio.com/about/">Jeremy Keith</a> (Adactio): <em>„When I open my RSS reader to catch up on the feeds I’m subscribed to, it doesn’t feel like opening my email client. It feels more like opening a book.“</em> <a href="https://adactio.com/journal/21505">Adactio si pochvaluje</a>, že kromě toho, že má pod kontrolou zdroje informací, nezasahuje do výběru a řazení zpráv žádný algoritmus.</p><p>Také <a href="https://www.reknisioweb.cz/feed">náš obsah</a> můžete odebírat prostřednictvím RSS feedu.</p><p>(Upoutávka: <a href="https://unsplash.com/@chrislawton?utm_content=creditCopyText&amp;utm_medium=referral&amp;utm_source=unsplash">Chris Lawton</a> z <a href="https://unsplash.com/photos/bird-perching-on-persons-hand-tAR5lANtisQ?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>