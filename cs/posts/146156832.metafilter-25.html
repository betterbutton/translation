<p>Neuvěřitelných 25 let existence dnes slaví <a href="https://www.metafilter.com/">MetaFilter.com</a>! Neznáte? MetaFilter je průkopnický web ve spoustě ohledů. Odstartoval dva roky před Wikipedií a přinesl na internet obsah spravovaný komunitou. Dnes nám zpravodajský filtr dělají především sociální sítě, ale v roce 1999 na internetu vládly diskuse, e-mailové konference, IRC (a ICQ). Když se něco objevilo na Metafiltru, šly obvykle webové servery do kolen.</p><p>Tam kde o několik let později zazářila Quora, MetaFilter už v roce 2003 přišel s AskMetaFilter. Jeho vliv na internetovou kulturu je nepopiratelný.</p><p>Všechno nejlepší!</p>