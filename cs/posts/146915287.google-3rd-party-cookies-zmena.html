<p>Google překvapivě neukončí podporu cookies třetích stran, ale místo toho <a href="https://digiday.com/marketing/after-years-of-uncertainty-google-says-it-wont-be-deprecating-third-party-cookies-in-chrome/">přichází s novým přístupem k souhlasu</a>. Tato změna strategie <a href="https://privacysandbox.com/intl/en_us/news/privacy-sandbox-update/">vyvolává otázky ohledně konzistence a spolehlivosti</a> Googlu, zejména po letech příprav na budoucnost bez cookies třetích stran.</p><p>Tento <a href="https://www.reknisioweb.cz/p/16#:~:text=p%C3%AD%C5%A1e%20Lupa.-,Aktualizov%C3%A1no,-2024%2D04%2D24">krok by mohl Googlu umožnit obejít omezení</a> britského Úřadu pro hospodářskou soutěž, a přesto si udržet kontrolu nad cookies prostřednictvím jiných mechanismů. Přísný systém sběru souhlasů by mohl vést k výraznému snížení adresovatelnosti, a to bez nutnosti regulačního schválení. Zůstává otázkou, jak se regulátoři vypořádají s touto novou dynamikou.</p><p>Krok Googlu <a href="https://www.patreon.com/posts/google-slibil-ze-108650869">komentuje i Ivo Lukačovič</a> na svém Patreonu. Považuje ho za průhlednou a vychytralou taktiku. Marek Lecián na Linkedin otevřeně mluví o tom, že jde jen o <a href="https://www.linkedin.com/feed/update/urn:li:activity:7221238915611930625/">způsob, jak si krýt záda</a> před žalobami pro zneužití výsadního postavení na trhu.</p><p>(Obrázek z upoutávky: <a href="https://unsplash.com/@alexhaney?utm_content=creditCopyText&amp;utm_medium=referral&amp;utm_source=unsplash">Alex Haney</a> z <a href="https://unsplash.com/photos/cookies-in-box-VG8EzXkDkdw?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>