<p>Google aktualizoval svou <a href="https://developers.google.com/search/docs/crawling-indexing/consolidate-duplicate-urls#best-practices">dokumentaci ke kanonickým adresám</a>. Adresy s <a href="https://developers.google.com/search/docs/crawling-indexing/url-structure#fragments">fragmenty URL Google ignoruje</a>, <a href="https://www.linkedin.com/feed/update/urn:li:activity:7238895621120679936/">upozorňuje</a> Pavel Ungr. <br></p><p><a href="https://url.spec.whatwg.org/#concept-url-fragment">Fragmenty</a> pro navigaci dříve používaly webové aplikace s aplikační logikou v javascriptu na klientovi (Client-Side Rendering). Později ale přešly na routování přes <a href="https://developer.mozilla.org/en-US/docs/Learn/Common_questions/Web_mechanics/What_is_a_URL#path_to_resource">cestu v URL</a>, protože prohlížeče začaly podporovat <a href="https://caniuse.com/?search=history%20api">History API</a>. Routování na klientovi s využitím History API vyžaduje na serveru podporu v obsluze požadavků na URL, které obsahují i cestu. Proto je možné, že u webů, které jsou hostované na serverech, které na Client-Side Rendering nejsou připravené, je stále fragment využíván i pro routování.</p><p>Když už jsme u SEO a Client-Side Renderingu, tak si ještě připomeňme, že ačkoli crawlery vyhledávačů jsou schopné vykonávat klientský javascript a aplikace s Client-Side Renderingem by měly zvládat, tak s ohledem na metriku rychlosti načtení a <a href="https://web.dev/articles/vitals">web vitals</a> obecně je bezpečnější namísto čistě klientské aplikace využívat isomorfní aplikace, které alternativně ke klientské logice využívají i Server-Side Rendering.</p>