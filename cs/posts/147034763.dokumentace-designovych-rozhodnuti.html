<p>Míváme ve zvyku dokumentovat styleguide pro texty nebo design systém, ale jak dobře dokumentujeme designová rozhodnutí? Kai Wong nabízí jednoduchou <a href="https://dataanddesign.substack.com/p/how-to-archive-your-design-system">osnovu pro zaznamenávání změn v designu</a>:</p><ul><li><p><strong>Use case:</strong> Scénář, pro který navrhujeme, včetně kontextu. Jaká jsou best practice v téhle oblasti?</p></li><li><p><strong>Alternativní možnosti:</strong> Jaké varianty jsou pro řešení use case k dispozici.</p></li><li><p><strong>Rozhodnutí o návrhu:</strong> Jak a proč jsme se rozhodli pro zvolenou alternativu.</p></li><li><p><strong>Rychlá doporučení a tipy:</strong> Ukázky, jak návrh použít a jak naopak ne.</p></li><li><p><strong>Odkazy do dokumentace:</strong> Hypertextové odkazy stránku komponenty design systému nebo do styleguide.</p></li></ul><p>Někdy se kolem návrhu stále dokola objevují stejné diskuze. Každý nový stakeholder má tendenci znovu otevírat už uzavřené otázky. Dokumentace nám dovolí efektivně projít připomínkami, vývojářům pomůže pochopit lépe, jak návrh implementovat a v dalších navazujících projektech budeme vědět, co nás dovedlo do situace, kterou řešíme. Dokumentace stejně tak poskytuje prostor pro změny, protože díky ní známe původní podmínky rozhodování a lépe tak dovedeme usoudit, zda nastal čas pro změnu rozhodnutí.</p><p>Kai Wong píše, že nejdůležitější je dokumentace v okamžiku, kdy se rozhodneme opustit stávající design systém a nasadit místo něj nový. Tehdy nás dokumentace provede přechodem mezi původními a novými komponentami.</p><p>(Obrázek pro upoutávku: <a href="https://unsplash.com/@mzynasx?utm_content=creditCopyText&amp;utm_medium=referral&amp;utm_source=unsplash">Yazid N</a> z <a href="https://unsplash.com/photos/a-man-holding-a-stack-of-books-in-his-hands-N_WCe64b8qQ?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>