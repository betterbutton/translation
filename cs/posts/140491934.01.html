<h1><strong>Linkodrom</strong></h1><p><strong>Dáváte si na začátku roku předsevzetí?</strong> </p><p>Weboví designéři jsou stejní jako všichni ledňáčci: Rok co rok si dáváme stále stejná předsevzetí, na která během pár týdnů pro samou rutinu zapomeneme. Chceme umět vdechnout život svým návrhům. Chceme po sobě něco zanechat. Chceme se učit nové věci. Chceme se dělit o zkušenosti. Chceme si najít čas rozjet něco svého. Zajímavé je, že mezi designerskými předsevzetími je málokdy snaha s něčím přestat. Abychom do našich životů mohli vpustit něco nového, musíme tomu nejdřív vytvořit místo. </p><p><strong>Čeho se letos vzdáte?</strong></p><p><a href="https://domain.me/designing-a-fresh-start-creative-resolutions-for-designers-in-2024/">https://domain.me/designing-a-fresh-start-creative-resolutions-for-designers-in-2024/</a></p><p>Jako designéři jsme na přelomu roku lačně hltali přehled nových trendů. Jenže to je takové věštění z kávové sedliny. Buď se předpověď nesplní, nebo to prostě je už minulý trend. </p><p><a href="https://www.designportal.cz/8-zasadnich-trendu-pro-rok-2024-v-designu-a-webdesignu/">https://www.designportal.cz/8-zasadnich-trendu-pro-rok-2024-v-designu-a-webdesignu/</a> </p><p>Daleko zajímavější je ohlédnout se za uplynulým děním. V minulých letech do našeho oboru vtrhl no-code: ať už ve formě automatizace, nebo website builderů. Na co no-code platformy nestačí, tam se prosazuje design systém. Velká část designérů dnes už jen staví weby z komponent jako z kostek stavebnice.&nbsp;</p><p><strong>Pro fajnšmekry:</strong> Objevila se parametrizace designu pomocí proměnných design tokenů a je jen otázkou času, kdy sestavování webů z design systémů definitivně převezme umělá inteligence.</p><p><a href="https://trends.uxdesign.cc/2024">https://trends.uxdesign.cc/2024</a>&nbsp;</p><p><a href="https://designintech.report/sxsw2023/">https://designintech.report/sxsw2023/</a>&nbsp;</p><p>Nebojíme se – na takovou budoucnost se naopak těšíme! Stačí se podívat, jaký pokrok (i když zatím nesmělý) dělá design systém státní správy. Během pár let se jednotný vzhled z webů a aplikací rozšíří na další formy prezentace státní správy. A to je nadějná vyhlídka.</p><p><a href="https://designsystem.gov.cz/">https://designsystem.gov.cz/</a></p><p><a href="https://odok.cz/portal/zvlady/usneseni/2023/984/">https://odok.cz/portal/zvlady/usneseni/2023/984/</a>&nbsp;</p><p><a href="https://www.lupa.cz/clanky/nove-weby-statu-musi-dodrzet-jednotny-design-jednotnost-neznamena-jednotvarnost-chvali-experti/">https://www.lupa.cz/clanky/nove-weby-statu-musi-dodrzet-jednotny-design-jednotnost-neznamena-jednotvarnost-chvali-experti/</a>&nbsp;</p><p>Každý rok se díváme, jaké knihy v našem oboru vyšly. To je také takové svědectví o světě. Na nakladatelství A Book Apart, Rosenfeld Media, Smashing Books nebo O’Reilly Media je spolehnutí. Samozřejmě našich 75 tipů, jak si říct o web už jste četli. Závěrem roku ale vyšla v nakladatelství Umprum užitečná knížka o vizuální komunikaci <strong>Toto není kniha</strong> od Kateřiny Přidalové, kterou bychom vám určitě doporučili.</p><p><a href="https://www.umprum.cz/cs/web/pro-verejnost/nakladatelstvi/toto-neni-jenom-kniha">https://www.umprum.cz/cs/web/pro-verejnost/nakladatelstvi/toto-neni-jenom-kniha</a>&nbsp;</p><h1><strong>Na čem právě pracujeme?</strong></h1><p>Těsně před Vánocemi Martin ověřoval novou strukturu obsahu webu pro klienta pomocí tree jack testování. Připravil karty s obsahem současných webů a respondenti je pak zařazovali ke vhodné kategorii a zdůvodňovali svou volbu. Karet s obsahem bylo potřeba připravit hodně, a tak Martin pro jejich přípravu využil schopnost GPT4 procházet web a vytvářet shrnutí. Jako vstup Martin využil export URL jednotlivých webů. Výstupem pak byly karty s obsahem na tabuli v Miro.</p><p>Jako vedlejší projekt bastlení vznikl custom GPT agent, kterému předložíte adresu stránky (nebo jejich seznam) a on vám ve strukturované podobě vrátí shrnutí obsahu. Dnes se o něj s vámi podělíme:</p><p><a href="https://chat.openai.com/g/g-6rkBvkpQB">https://chat.openai.com/g/g-6rkBvkpQB</a>&nbsp;</p><p>Pokud máte přístup k placenému Chatu GPT, můžete si i bez znalosti programování s agenty na míru hodně usnadnit stereotypní úkoly. Pětistovka za měsíční předplatné se vám brzy vrátí ve vyšší produktivitě. Jestliže nechcete, aby se vámi poskytnuté prompty a jejich výstupy staly součástí tréninkových dat, a nemáte přístup k enterprise verzi Chatu GPT, pořiďte si samostatný účet, u kterého vypnete uchovávání historie.</p><p><a href="https://zapier.com/blog/gpt-assistant/">https://zapier.com/blog/gpt-assistant/</a></p><p>A to je z prvního e-mailového zpravodaje Řekni si o web všechno. Napište nám, pokud pro nás máte nějaký tip, co příště vylepšit nebo udělat jinak.</p><p>Ať je váš rok 2024 úspěšný nejen na webu, přejí&nbsp;</p><p>Jakub Goldmann a Martin Kopta.</p>