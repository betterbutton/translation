<p>Registrační poplatek za doménu <code>.cz</code> je v závislosti na registrátorovi něco přes stokorunu, ale můžete za ni zaplatit i pár milionů. Správce české domény CZ.NIC začátkem roku zavedl službu <a href="https://vip.nic.cz/cs/">VIP doména</a>. Doména je převedena od komerčního poskytovatele přímo na infrastrukturu správce české domény, uzamčena proti administrativním změnám a splňuje náležitosti pro kritickou informační infrastrukturu podle evropské směrnice NIS2. </p><p>Cenu CZ.NIC stanovil na 2,5 milionu za rok a doménu a nabízí množstevní slevu pro pět a dvacet domén. U nejvyššího tarifu, který přijde na 20 milionů ročně, nabízí VIP doména SLA nastavení na 1 minutu a v případě překročení délky výpadku vrací sto procent ceny. <a href="https://www.nic.cz/whois/domain/t-mobile.cz/">Prvním známým klientem</a> je purpurový mobilní operátor. (zdroj <a href="https://www.nic.cz/page/4440/">CZ.NIC</a>)</p><p>(Autorem obrázku z upoutávky je <a href="https://unsplash.com/@thevictorbarrios?utm_content=creditCopyText&amp;utm_medium=referral&amp;utm_source=unsplash">Victor Barrios</a> z <a href="https://unsplash.com/photos/black-cables-yjygDnvRuaI?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>