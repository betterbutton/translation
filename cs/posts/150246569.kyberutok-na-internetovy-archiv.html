<p>Internetový archiv <a href="https://www.archive.org/">Wayback Machine</a>, který uchovává historické verze webových stránek, <a href="https://www.lupa.cz/aktuality/archiv-wayback-machine-po-utoku-docasne-nepridava-nove-zaznamy/">čelil 9. října útoku DDoS</a>, píše Lupa. Ten způsobil výpadek a následné omezení služby pouze do režimu čtení. Před útokem uniklo přes 31 milionů záznamů z databáze uživatelů.</p><p>Zakladatel Brewster Kahle upozorňuje, že může být nutný další zásah, což by znamenalo další dočasné přerušení provozu. Archivování nových stránek je aktuálně <a href="https://www.theverge.com/2024/10/14/24269741/internet-archive-online-read-only-data-breach-outage">pozastaveno kvůli bezpečnostní kontrole</a>, a to krátce poté, co <a href="https://www.searchenginejournal.com/google-integrates-internet-archive-links-into-search-results/526804/">Google začal odkazovat na Wayback Machine</a> místo své vlastní archivní služby.</p><p>(Fotografie pro upoutávku od <a href="https://unsplash.com/@andybeales?utm_content=creditCopyText&amp;utm_medium=referral&amp;utm_source=unsplash">Andy Beales</a>, <a href="https://unsplash.com/photos/man-jumps-on-escalator-h0dngiRxMeA?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>