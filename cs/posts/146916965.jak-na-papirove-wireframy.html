<p>Wireframe je vizuální průvodce sloužící jako plán pro design uživatelského rozhraní. Používá se k náčrtu základní struktury webových nebo mobilních aplikací. Wireframe pomáhá designérům a vývojářům představit si uspořádání a funkčnost různých prvků rozhraní bez rušivých detailů grafiky nebo barev. </p><p>Je to nástroj v procesu UX designu, který umožňuje rychle testovat a vylepšovat nápady, což vede k vytvoření efektivních a uživatelsky přívětivých produktů. Specifickou odrůdou je pak papírový wireframe kreslený tužkou nebo fixkou na nastříhané kusy papíru, které pak umožňují povýšit ho na interaktivní papírový prototyp.  Papírové wireframy pomáhají vytvořit efektivní a uživatelsky přívětivé obrazovky.</p><p>Roberto Lisandro nás provede tvorbou papírových wireframů prakticky ve čtyřech krocích:</p><ol><li><p><strong>Sepsání seznamu potřebných prvků,</strong> například pro fitness aplikaci, která zahrnuje obrazovky jako Domovská stránka, Tréninky, Komunita a Profil.</p></li><li><p><strong>Vytvoření několika různých verzí uspořádání prvků.</strong></p></li><li><p><strong>Výběr vhodných prvků z jednotlivých verzí.</strong></p></li><li><p><strong>Kombinace těchto prvků do jednoho konečného wireframu.</strong></p></li></ol><p>(Obrázek z upoutávky: <a href="https://unsplash.com/@amayli?utm_content=creditCopyText&amp;utm_medium=referral&amp;utm_source=unsplash">Amélie Mourichon</a> z <a href="https://unsplash.com/photos/person-holding-scissors-while-cutting-paper-NqU6zbLxIk0?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>