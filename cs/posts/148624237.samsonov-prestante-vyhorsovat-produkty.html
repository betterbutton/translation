<p>User stories jako formalizované uživatelské příběhy, běžně používané v agilním vývoji, často sklouzávají k tomu, že se zaměřují na úkoly místo na uživatelskou hodnotu, říká Pavel Samsonov ve článku <a href="https://uxdesign.cc/as-a-user-i-dont-want-to-973990a30158">As a user, I don’t want to</a>. </p><p>Formát <em>„Jako [uživatelská role] chci [provést úkol]“</em> vede k tomu, že produktové týmy soustředí své úsilí na nástroje a funkce, což zvyšuje náklady pro uživatele, aniž by poskytlo skutečné benefity.</p><p>Německé slovo <em>verschlimmbessern</em> znamená zhoršit něco tím, že se to snažíme zlepšit – jak <a href="https://www.linkedin.com/feed/update/urn:li:activity:7236637895959195649?commentUrn=urn%3Ali%3Acomment%3A%28activity%3A7236637895959195649%2C7237791292091498496%29&amp;dashCommentUrn=urn%3Ali%3Afsd_comment%3A%287237791292091498496%2Curn%3Ali%3Aactivity%3A7236637895959195649%29">říká Honza Andersson</a>: vyhoršit, a vystihuje přístup, kdy přidávání nových funkcí do produktu narušuje jeho celkovou použitelnost. </p><p>Tvůrci produktů často zapomínají na důležitost celkové uživatelské cesty a úspěšného výsledku, když se soustředí na jednotlivé funkce.  Než bychom se zaměřili na celek, zaměřuje se diskuse hlavně na <a href="https://en.wikipedia.org/wiki/Feature_creep">přidávání nových funkcí</a>, což často vede k tomu, že je produkt horší a komplikovanější pro uživatele.</p><p>Řešení je jednoduché: invertovat uživatelské příběhy a zaměřit se na odstranění nákladů, nikoliv na optimalizaci úkolů, které uživatel musí vykonávat. Pokud předchozí větě rozumíte jako koza petrželi, raději si <a href="https://uxdesign.cc/as-a-user-i-dont-want-to-973990a30158">přečtěte Pavlův článek</a>.</p><p>(Obrázek pro upoutávku: <a href="https://unsplash.com/@redaquamedia?utm_content=creditCopyText&amp;utm_medium=referral&amp;utm_source=unsplash">Denny Müller</a> z <a href="https://unsplash.com/photos/a-close-up-of-a-calculator-P4_y5FuOeGQ?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>