<p>Legislativní rada vlády doporučila <a href="https://odok.cz/portal/veklep/material/ALBSCSSFKU7S/">návrh zákona o kybernetické bezpečnosti</a> k projednání vládě. Zákon implementuje <a href="https://osveta.nukib.gov.cz/course/view.php?id=145">evropskou směrnici NIS2</a> a jeho předkladatelem je NÚKIB, který také <a href="https://nukib.gov.cz/cs/infoservis/aktuality/2125-legislativni-rada-vlady-doporucila-navrh-zakona/">informoval o novém posunu</a> v legislativním procesu. Legislativní rada  je poradním orgánem vlády a připravuje pro ni stanoviska k novým zákonům. V předchozím návrhu kritizovala především záměr soustředit v NÚKIB pravomoci. Podrobněji se vývoji kolem NIS2 věnuje <a href="https://www.lupa.cz/serialy/regulace-podle-nis2/">seriál na Lupě</a>.</p><p>(Obrázek v upoutávce: <a href="https://commons.wikimedia.org/wiki/File:N%C3%A1rodn%C3%AD_centrum_kybernetick%C3%A9_bezpe%C4%8Dnosti,_Mu%C4%8Dednick%C3%A1_31,_Brno.jpg">Martin Strachoň / Wikimedia Commons</a>)</p><p></p>