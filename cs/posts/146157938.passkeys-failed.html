<p><a href="https://www.irozhlas.cz/veda-technologie/technologie/passkeys-prihlasovani-bez-hesla-kyberneticka-bezpecnost_2305061503_ara">Přístupové klíče</a> (passkeys) měly nahradit hesla. Původně slibná myšlenka, která měla biometrií nahradit nutnost vytvářet uživatelská jména a hesla k jednotlivým službám a aplikacím. William Brown <a href="https://fy.blackhats.net.au/blog/2024-04-26-passkeys-a-shattered-dream/">je z implementace téhle myšlenky rozladěný</a>. Podle něj se přístupové klíče potýkají s problémy jako mazání klíčů, špatná uživatelská zkušenost a omezení ze strany velkých technologických firem. </p><p>Autor kritizuje snahu uzamknout uživatele do konkrétních platforem. Dochází k závěru, že přístupové klíče pravděpodobně selžou u běžných uživatelů a doporučuje používat správce hesel. Pro firemní prostředí vidí stále potenciál v ověřených bezpečnostních klíčích, ale zvažuje alternativy jako certifikáty zařízení a čipové karty.</p><p>My jsme na rozdíl od Williama Browna ze zavádění přístupových klíčů nadšení a věříme, že tyhle dětské nemoci překonají.</p><p>(Obrázek z upoutávky: <a href="https://unsplash.com/@bradfordnicolas?utm_content=creditCopyText&amp;utm_medium=referral&amp;utm_source=unsplash">Bradford Nicolas</a> z <a href="https://unsplash.com/photos/brown-key-gWfmINd9-yY?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>