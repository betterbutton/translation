<p><a href="https://www.lupa.cz/clanky/uoou-setri-ceske-vydavatele-kvuli-pay-or-ok-seznamu-sbirani-souhlasu-predbezne-zakazal/">Lupa píše</a>, že Úřad pro ochranu osobních údajů šetří praxi <a href="https://en.wikipedia.org/wiki/Consent_or_pay">souhlas nebo zaplať</a>, kdy návštěvníci webu musí buď zaplatit, nebo poskytnout souhlas s cílením reklam. Seznam.cz dostal předběžné opatření a nesmí tento souhlas získávat, Mafra i CNC jsou rovněž vyšetřovány, avšak bez stejných zákazů. </p><p>Model vyvolává otázky o svobodě volby uživatelů a dodržování GDPR, přičemž evropské regulace v této oblasti nejsou jednotné. Vydavatelé hájí tento model jako nezbytný pro financování obsahu. </p><p>Vývoj sporu závisí na dalším stanovisku Evropského sboru pro ochranu osobních údajů. <a href="https://www.edpb.europa.eu/news/news/2024/edpb-consent-or-pay-models-should-offer-real-choice_cs">Ten se k problematice vyjádřil už v dubnu</a>, jak jsme psali v <a href="https://www.reknisioweb.cz/p/17#:~:text=Velk%C3%A9%20slu%C5%BEby%20maj%C3%AD%20nab%C3%ADdnout%20bezplatn%C3%BD%20p%C5%99%C3%ADstup%20bez%20c%C3%ADlen%C3%A9%20reklamy.">Řekni si o web #17</a>. Podle stanoviska EDPB takový model často porušuje požadavky na platný souhlas podle GDPR. Uživatelům by měla být nabídnuta bezplatná alternativa bez cílené reklamy.</p><p>Od modelu po nátlaku regulátorů v EU ustoupila Meta (Facebook a spol.). Běžný je naopak u německých médií.</p><p>(Foto k upoutávce: <a href="https://unsplash.com/@neonbrand?utm_content=creditCopyText&amp;utm_medium=referral&amp;utm_source=unsplash">Kenny Eliason</a>, <a href="https://unsplash.com/photos/red-wrong-way-signage-on-road--Cmz06-0btw?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>