<p>Podle magazínu TechCrunch se brzy <a href="https://techcrunch.com/2024/09/27/openai-might-raise-the-price-of-chatgpt-to-22-by-2025-44-by-2029/">zvýší cena ChatGPT Plus</a>  z 20 na 22 dolarů měsíčně a do roku 2029 může dosáhnout až 44 dolarů. Podle The New York Times má toto zvýšení reflektovat <a href="https://www.nytimes.com/2024/09/27/technology/openai-chatgpt-investors-funding.html#:~:text=Roughly%2010%20million%20ChatGPT%20users,five%20years%2C%20the%20documents%20said.">tlak investorů na snížení ztrát</a> OpenAI, která letos očekává ztrátu 5 miliard dolarů, ačkoliv v srpnu dosáhla měsíčního příjmu 300 milionů dolarů.</p><p>Náklady na ChatGPT byly na vrcholu kolem 700 000 dolarů denně. Vyšší cena by ale mohla odradit uživatele, z nichž mnozí již současnou částku považují za vysokou.</p><p>OpenAI sice láká investory na miliardové zisky z ChatGPT, ale zároveň bojuje s obrovskými náklady. Firma očekává, že letos dosáhne příjmů 3,7 miliardy dolarů, ale zároveň ztráty kolem 5 miliard. Hlavním důvodem jsou rostoucí náklady na cloudové služby, zejména od Microsoftu, který je také klíčovým investorem. </p><p>OpenAI nyní jedná o novém kole financování ve výši 7 miliard dolarů, což by její hodnotu zvýšilo na 150 miliard. Zároveň musí do dvou let změnit strukturu na komerční společnost, jinak se investice změní v dluh.</p><p>(Obrázek z upoutávky: <a href="https://unsplash.com/@emilianovittoriosi?utm_content=creditCopyText&amp;utm_medium=referral&amp;utm_source=unsplash">Emiliano Vittoriosi</a> na <a href="https://unsplash.com/photos/a-laptop-computer-sitting-on-top-of-a-wooden-table-l1xWsz0ntvA?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>