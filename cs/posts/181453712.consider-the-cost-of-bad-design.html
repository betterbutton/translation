<blockquote><p><em>Otevíráte čtrnácté okénko Adventního kalendáře ŘSoW pro rok 2025. V letošním adventním seriálu se podíváme na oblíbené průpovídky UX designérů. Tou dnešní je:</em> <em>Pokud si myslíte, že dobrý design je drahý, zkuste si spočítat náklady špatného designu.</em></p></blockquote><p>Pokud si myslíte, že dobrý design je drahý, zkuste si spočítat náklady špatného designu. Tato věta patří k&nbsp;nejcitovanějším výrokům v&nbsp;oblasti UX a&nbsp;návrhu digitálních produktů. Nejčastěji se připisuje <em><a href="https://en.wikipedia.org/wiki/Ralf_Speth">Ralfu Spethovi</a></em>, bývalému generálnímu řediteli automobilky <em>Jaguar Land Rover</em>, a&nbsp;rozšířila se v&nbsp;odborných textech na&nbsp;začátku druhé dekády tohoto století. Přesný původ výroku už asi nikdy nezjistíme, ale jeho smysl navazuje na&nbsp;starší technickou zkušenost, že chyby odhalené pozdě jsou násobně dražší než ty, které se odstraní včas.</p><div class="pullquote"><p>“If you think good design is expensive, consider the cost of bad design.”<br><strong>— Ralf Speth</strong></p></div><p>Síla tohoto výroku spočívá v&nbsp;jeho praktičnosti. Špatný design se málokdy projeví jako jeden velký průšvih. Častěji se proměňuje v&nbsp;pomalé a&nbsp;nenápadné odtékání peněz. Uživatelé <a href="https://www.toptal.com/designers/ux/ux-statistics-insights-infographic#:~:text=presented%20in%20the-,infographic%20below,-at%20your%20peril">opouštějí weby, kterým nerozumějí</a>, formuláře, které se jim nedaří vyplnit, a&nbsp;rozhraní, která v&nbsp;nich nevzbuzují důvěru. Každé takové opuštění znamená ztracený příjem, i&nbsp;když zájem o&nbsp;službu nebo produkt existuje.</p><p>Náklady se navíc neomezují jen na&nbsp;konverze. Nejasná rozhraní zvyšují počet dotazů na&nbsp;podporu, vytvářejí interní obezličky a&nbsp;nutí týmy opravovat věci, které šlo vyřešit už při&nbsp;návrhu. Výzkum v&nbsp;oblasti vývoje softwaru dlouhodobě potvrzuje, že problémy objevené po&nbsp;spuštění stojí výrazně více než ty zachycené během designu.</p><p>Dobrý design proto není ozdoba. Je to&nbsp;nástroj, jak snižovat riziko, plýtvání a&nbsp;nejistotu. A <a href="https://www.toptal.com/designers/ux/roi-of-ux-redesign-case-studies">reálné případové studie</a> a <a href="https://www.researchgate.net/publication/341318834_Economical_Aspects_of_UX_Design_and_Development">výzkumy to potvrzují</a>. Skutečně drahé není investovat do&nbsp;designu, ale dlouhodobě platit za&nbsp;důsledky jeho zanedbání.</p><blockquote><p>Článek <em>Pokud si myslíte, že dobrý design je drahý, zkuste si spočítat náklady špatného designu</em> je 14. dílem z <a href="https://www.reknisioweb.cz/t/adventni-kalendar-2025">Adventního kalendáře 2025</a>. Přečtete si i další články ze série.</p><p><a href="https://www.reknisioweb.cz/t/adventni-kalendar">Další články</a></p></blockquote><p>(Obrázek vánoční sněhové vločky v upoutávce pochází z <a href="https://thenounproject.com/browse/icons/term/christmas-flake/">ProSymbols</a> na webu The&nbsp;Noun Project, CC BY 3.0)</p><div class="subscription-widget-wrap-editor" data-attrs="{&quot;url&quot;:&quot;https://www.reknisioweb.cz/subscribe?&quot;,&quot;text&quot;:&quot;Subscribe&quot;,&quot;language&quot;:&quot;en&quot;}" data-component-name="SubscribeWidgetToDOM"><div class="subscription-widget show-subscribe"><div class="preamble"><p class="cta-caption">Přihlaste se k&nbsp;odběru týdenního newsletter <a href="https://www.reknisioweb.cz/">Řekni&nbsp;si o&nbsp;web</a> nebo sledujte <a href="https://www.reknisioweb.cz/feed">RSS&nbsp;feed</a> a&nbsp;už vám neuniknou žádné nové články.</p></div><form class="subscription-widget-subscribe"><input type="email" class="email-input" name="email" placeholder="Type your email…" tabindex="-1"><input type="submit" class="button primary" value="Subscribe"><div class="fake-input-wrapper"><div class="fake-input"></div><div class="fake-button"></div></div></form></div></div>