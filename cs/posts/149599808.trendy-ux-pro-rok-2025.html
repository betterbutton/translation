<p>Blíží se konec roku. Poznáte to podle toho, že se začínají objevovat články, které věští trendy pro rok 2025. Tak například Ivan Medina tvrdí, že v roce 2025 se UX stane klíčovým prvkem <a href="https://medium.com/@medinamedia/the-future-of-user-experience-ux-what-to-expect-in-2025-81935a69639c">úspěchu digitálních produktů, kde hlavní roli sehrají technologie jako AI a AR</a>. Tentokrát už doopravdy.</p><div class="pullquote"><p>„Posun k AR, VR a hlasovým rozhraním bude vyžadovat, aby UX designéři uvažovali nad rámec vizuálních prvků a optimalizovali i sluchové a prostorové interakce.“<br><strong>— <a href="https://medium.com/@medinamedia/the-future-of-user-experience-ux-what-to-expect-in-2025-81935a69639c">Ivan Medina</a></strong></p></div><p>Umělá inteligence bude podle Ivana výrazně vylepšovat interakce uživatelů díky předpovídání potřeb a personalizaci v reálném čase. UX design se rozšíří do vícesmyslových oblastí zahrnujících hlasové, gestové a prostorové prvky. </p><p>Personalizace na masové úrovni přinese výzvy v oblasti etiky a soukromí. Investice do kvalitního UX budou nezbytné pro vyšší spokojenost zákazníků, konverze a loajalitu, což přinese firmám konkurenční výhodu.</p><p>Přidává se Antony S., když říká, že budoucnost UI bude formována umělou inteligencí a virtuální realitou. Zatímco VR nabízí hyperrealistické prostředí, AI umožní interaktivitu, která se učí a přizpůsobuje v reálném čase, což zvyšuje efektivitu a zážitek uživatele. </p><div class="pullquote"><p>„Umělá inteligence umožňuje dialog, který může výrazně zlepšit uživatelskou zkušenost.“<br><strong>— <a href="https://medium.com/@antony54389/the-future-of-user-interface-ui-7e23dcb12a0b">Antony S.</a></strong></p></div><p>Apple Vision Pro podle Antonyho přináší první náhled na to, jak se UI může stát více prostorovým. Podle odborníků však AI pravděpodobně povede k významnějším inovacím než VR, protože dokáže zlepšit uživatelskou zkušenost v reálných scénářích. Rozhraní budoucnosti bude hlavně o tom, co uživatelům umožní větší efektivitu a snadnost při plnění úkolů.</p><p>(Obrázek z upoutávky: <a href="https://unsplash.com/@24ameer?utm_content=creditCopyText&amp;utm_medium=referral&amp;utm_source=unsplash">Ameer Basheer</a> na <a href="https://unsplash.com/photos/man-wearing-black-top-2r5adxul49E?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>