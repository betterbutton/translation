<p>Služba Foursquare, která byla populární pro své uživatelské recenze míst, oficiálně <a href="https://foursquare.com/city-guide-sunset/#accordion_v2-f05c2227-8a8d-4de1-8576-72bf5301045c">končí 15. prosince</a> po patnácti letech existence. Produktový tým se rozhodl ukončit její provoz a soustředit své úsilí na rozvoj spin-off <a href="https://www.swarmapp.com/">aplikace Swarm</a>. Zatímco Foursquare se specializoval na poskytování uživatelských doporučení a recenzí míst, Swarm je zaměřen na geolokační hru a sociální interakce spojené s návštěvou různých míst.</p><p>Pro uživatele Foursquare je důležité, že jejich data nebudou ztracena. Všechna data z Foursquare, včetně historie návštěv a recenzí, budou nadále dostupná prostřednictvím aplikace Swarm. Navíc, pokud by si uživatelé přáli data zálohovat či přenést do jiných služeb, bude až do ukončení provozu možné data z Foursquare exportovat.</p><p>Foursquare i Swarm mají už svoje nejlepší roky za sebou. Dnes jejich funkci převzaly mapy a firemní profily vyhledávače. Foursquare má sice oficiálně <a href="https://cs.wikipedia.org/wiki/P%C5%99%C3%ADstavek">přístavek</a> City Guide, ale ve skutečnosti se nikdy nevyhranil na cestování jako Tripadvisor nebo na služby jako Yelp. Gamifikační složka, kterou později Foursquare vytěsnil do Swarmu vedla k tomu, že se hravost aplikace přenesla i do bodů zájmu a jejich recenzí a tipů. Uživatelé Swarmu a Foursquare dnes tvoří malou svébytnou subkulturu.</p><p>Uzavření Foursquare odráží širší trend v technologickém sektoru, kdy společnosti směřují ke zjednodušení svých produktů a většímu zaměření na uživatelskou zkušenost. Přechod na Swarm tak může uživatelům nabídnout nový způsob, jak se spojit s přáteli a zábavnou formou objevovat nová místa, zatímco starší recenze zůstanou stále k dispozici.</p><p>(Obrázek z upoutávky: <a href="https://unsplash.com/@annapascale?utm_content=creditCopyText&amp;utm_medium=referral&amp;utm_source=unsplash">Anna Pascale</a> na <a href="https://unsplash.com/photos/person-looking-at-the-map-GoqEgxAgQw0?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>