<p>Google představil <a href="https://learning.google/">Learn About</a>, nástroj kombinující AI chatbot a vyhledávač, přizpůsobený potřebám uživatelů. Tato bezplatná experimentální funkce v rámci <a href="https://labs.google/">Google Labs</a> usnadňuje učení prostřednictvím interaktivních seznamů a přehledně organizovaných témat.</p><p>Sémiotik Josef Šlerka z Univerzity Karlovy nástroj prozkoumal a <a href="https://www.linkedin.com/feed/update/urn:li:activity:7267269591976787968/">na Linkedin reagoval slovy</a>: <em>„[T]ohle budou ještě zajímavé měsíce.“</em></p><p>Služba se zaměřuje na vzdělávací obsah, <a href="https://www.searchenginejournal.com/googles-ai-search-experiment-learn-about/532840/">propojuje umělou inteligenci s lidskými zdroji</a> a zjednodušuje přístup ke komplexním informacím. Služba nabízí přizpůsobitelné rozhraní s možností prohlubovat nebo zjednodušovat informace. <a href="https://www.zdnet.com/article/this-google-ai-tool-could-be-your-new-favorite-study-aid-and-its-free/">ZDNET nástroj označuje za inovativní studijní pomůcku</a>, která je dostupná pro uživatele starší 18 let, a my dodáváme, že budete zatím potřebovat i VPN s americkou IP adresou.</p>