<p>Už 24. srpna začne <a href="https://developers.googleblog.com/en/google-url-shortener-links-will-no-longer-be-available/">poslední rok fungování zkracovače adres goo.gl</a>. Google přestal zkracovat nové adresy v roce 2019 a od té doby jen přesměrovává ty stávající. Od příštího měsíce začne před přesměrováním zobrazovat mezistránku s informací o chystaném ukončení služby, k němuž dojde za rok 25. srpna 2025.</p><div class="pullquote"><p>„Každé takové rozhodnutí přidává argumenty, že je lepší dělat si věci u sebe a nevyužívat služby někoho jiného.“<br><strong>— <a href="https://x.com/michalblaha/status/1814271563367071843">Michal Bláha</a>, Twitter</strong></p></div><p><a href="https://en.wikipedia.org/wiki/Google_URL_Shortener">Wikipedie říká</a>, že zkracovač adres goo.gl se objevil v prosinci 2009 jako funkčnost pro prohlížečovou lištu Google Tooolbar a monetizační nástroj pro webové feedy Feedburner. Obě zmiňované služby už byly ukončeny.</p><p>Prvním známým zkracovačem je <a href="https://tinyurl.com/">TinyURL</a> a funguje dodnes. Vznikl jako řešení pro nefunkční odkazy, které vznikaly při přenosovém zakódování e-mailů a zalomení dlouhého odkazu na konci řádku. K tomu docházelo hlavně v diskuzních skupinách.</p><p>(Obrázek pro upoutávku: <a href="https://unsplash.com/@yapics?utm_content=creditCopyText&amp;utm_medium=referral&amp;utm_source=unsplash">Leon Seibert</a> z <a href="https://unsplash.com/photos/internet-led-signage-beside-building-near-buildings-2m71l9fA6mg?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>