<p>Umíte anglicky pojmenovat části písmových znaků? Anatomie písma odhaluje jednotlivé části, které tvoří každý znak, například účaří, dřík nebo oblouk. Tyto prvky zásadně ovlivňují čitelnost, estetiku i designovou náladu písma. Znalost terminologie umožňuje lépe analyzovat typy písma, efektivně je kombinovat a přesně komunikovat s kolegy či klienty. </p><p>Spidey Sense nabízí <a href="https://medium.com/@spideysense693/inside-typography-the-building-blocks-of-letterforms-00d693d7435f">přehled anglické typografické terminologie</a> a můžete ji <a href="https://typomil.com/anatomie/">porovnat s podobným výčtem v češtině</a> od Martina T. Peciny. Mezi klíčové komponenty patří například střední výška (x-height), náběh (terminal) nebo patka (serif). Pro začínající i zkušené designéry je pochopení anatomie zásadní pro výběr vhodných písem a zdokonalení jejich aplikace v různých projektech, od log po čitelné texty.</p><p>(Fotografie dřevěných tiskových liter: <a href="https://unsplash.com/@sepiatone?utm_content=creditCopyText&amp;utm_medium=referral&amp;utm_source=unsplash">Bret Lama</a> na <a href="https://unsplash.com/photos/a-close-up-of-a-wooden-type-of-type-IwEBWNLSaHQ?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>