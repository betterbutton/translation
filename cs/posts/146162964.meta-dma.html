<p><a href="https://www.euractiv.com/section/data-privacy/news/european-commission-accuses-meta-of-violating-digital-competition-rules-with-pay-or-ok-model/">Evropská komise obvinila firmu Meta</a> (Facebook, Instagram, WhatsApp…) z porušování pravidel digitální konkurence (DMA) kvůli modelu <em>zaplatit nebo souhlasit</em>. Tento model, zavedený v listopadu 2023, nabízí uživatelům v EU volbu mezi souhlasem s využitím osobních údajů pro cílenou reklamu a placením za prostředí bez reklam. </p><div class="pullquote"><p>„Our preliminary view is that Meta’s advertising model fails to comply with the Digital Markets Act.“</p><p><strong>— Margrethe Vestager, výkonná místopředsedkyně Komise odpovědná za politiku hospodářské soutěže <a href="https://ec.europa.eu/commission/presscorner/detail/en/ip_24_3582">v tiskové zprávě</a></strong></p></div><p>Komise tvrdí, že Meta nenabízí možnost méně personalizovaných reklam ani neumožňuje svobodný souhlas s využitím osobních údajů. Vyšetřování má být uzavřeno v březnu 2025. Meta argumentuje, že její model je v souladu s rozhodnutím Evropského soudního dvora. Komise naznačuje, že přidání třetí, bezplatné možnosti s méně personalizovanými reklamami by mohlo vyřešit problém.</p><p>(Obrázek v upoutávce: <a href="https://unsplash.com/@maria_shalabaieva?utm_content=creditCopyText&amp;utm_medium=referral&amp;utm_source=unsplash">Mariia Shalabaieva</a> z <a href="https://unsplash.com/photos/logo-WR6qHgdWS-Y?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>