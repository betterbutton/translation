<p>Obvyklá rada pro designéry, kteří tvoří svoje portfolia bývá: ukažte svůj proces. Ale proč? Proces všech designérů je víceméně stejný: Pochopit zadání, přijít s nápady, ověřit prototyp. Zaměření na designový proces v portfoliu může být chybou. Většinu klientů a zaměstnavatelů nezajímá samotný postup, ale výsledky a přínosy pro firmu. </p><p><a href="https://dataanddesign.substack.com/p/focusing-on-your-design-process-is">Takhle se na portfolia dívá Christopher K. Wong</a> a podobný názor má i Aneta Kmiecik ve článku <a href="https://uxdesignexpress.beehiiv.com/p/ux-portfolio-showing-project-impact">Showing your project impact</a>: <em>„Highlighting your project outcomes and impact is what hiring managers are looking for.“</em></p><p>Firmy hledají nejméně rizikového kandidáta, který dokáže doložit hodnotu a dopad své práce. Proces se stává rizikovým, pokud ukazuje, že designér slepě dodržuje standardní postupy bez pochopení firemních cílů. Klíčem podle Christophera je prezentovat výsledky pomocí modelu Proč—Co—Jak, který zdůrazňuje důvod projektu, konečný výsledek a způsob dosažení cílů.</p><p>A Aneta dodává – Pokud chybí měřitelné výsledky, zaměřte se na hypotetické metriky a své učení z projektů. Popište, jak jste zlepšili týmové procesy nebo zvýšili hodnotu produktu. I bez konkrétních čísel lze předvést své schopnosti a přínos pomocí konkrétních příkladů a zvolením správného způsobu prezentace.</p><p>(Obrázek z upoutávky: <a href="https://unsplash.com/@benkolde?utm_content=creditCopyText&amp;utm_medium=referral&amp;utm_source=unsplash">Ben Kolde</a> na <a href="https://unsplash.com/photos/person-holding-space-gray-iphone-6-displaying-i-design-and-develop-experiences-that-make-peoples-lives-simple-text-Ajcipx1VDXI?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>