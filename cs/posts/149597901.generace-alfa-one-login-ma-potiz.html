<p>Po brexitu se Británie odloučila i od <a href="https://www.mvcr.cz/clanek/eidas-sluzby-vytvarejici-duveru-a-elektronicka-identifikace.aspx">eIDAS</a> – evropského systému pro elektronickou identitu. V současné chvíli přechází na přihlašování přes <a href="https://home.account.gov.uk/contact-gov-uk-one-login">identitu One Login</a>. One Login je by design jednoduchý systém, který se nijak zvlášť neliší od komerčních služeb: uživatel se hlásím uživatelským jménem, kterým je e-mailová adresa, heslem a druhým faktorem.</p><p>Systém ale překvapivě naráží u uživatelů z právě dorůstající <a href="https://cs.wikipedia.org/wiki/Generace_alfa">generace alfa</a> a u dospívající <a href="https://cs.wikipedia.org/wiki/Generace_Z">generace Z</a>. Tito lidé jsou sice <a href="https://en.wikipedia.org/wiki/Digital_native">digital natives</a>, ale narozdíl od předchozí generace <a href="https://cs.wikipedia.org/wiki/Generace_Y">mileniálů</a> využívají internet odlišným způsobem. Jde o lidi ve věku od 13 až třeba po 24 let. Na blogu britské Government Digital Service se tím zabývá článek <a href="https://gds.blog.gov.uk/2024/09/19/gov-uk-one-login-designing-for-inclusion-at-scale/">GOV.UK One Login: Designing for inclusion at scale</a>.</p><p>Systém One Login totiž navrhovali rodiče těchto generací podle svých uživatelských zvyklostí. Pro mladší generaci je problematické už zvolení e-mailové adresy pro svou identitu. Mladší lidé e-mail téměř nevyužívají a obvykle nemají k dispozici e-mailovou adresu, kterou by chtěli doživotně spojit se svou identitou.</p><p>Dalším kamenem úrazu je ověření totožnosti pomocí záznamů o finančních transakcích. Jednak velmi mladí lidé běžně nemívají vlastní bankovní účty, ale často ani nevyužívají tradiční bankovní služby jako takové. Potíž je také s tím, že s tím, že mladí lidé obvykle ještě neplatí své účty za vodu, elektřinu, plyn a mobilní telefony, které systém pro ověření totožnosti vyžaduje.</p><p></p>