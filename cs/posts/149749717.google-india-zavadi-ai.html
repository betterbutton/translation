<p>Google Maps zavádí pro Indii nové AI funkce. Jednou z nich jsou automatická shrnutí recenzí. A víte co, nedivíme se. V Indii je strašná spousta lidí, což se projevuje i záplavou recenzí, ve kterých je pak těžké se vyznat.</p><p>Kromě toho nabídnou mapy možnosti hledat specifické zážitky a upozornění na počasí. Uživatelé budou moci vyhledávat zážitky bez ohledu na předem vytvořené kategorie. Například: unikátní pikniková místa nebo tematické narozeninové dorty. </p><p>Kromě toho aplikace nabídne varování na mlhu či zaplavené silnice. Novinky budou dostupné uživatelům v Indii ještě během října. Některé z těchto funkcí byly již dříve představeny v USA.</p><p>Google na své desáté konferenci <a href="https://indianexpress.com/article/technology/tech-news-technology/google-for-india-2024-live-updates-10th-edition-9601112/">Google for India</a> oznámilo také uvedení Gemini Live, asistenta s plynulou hlasovou interakcí v hindštině, a dalších osmi indických jazycích. Společnost rozšiřuje AI Overviews a vizuální hledání, které umožní <a href="https://techcrunch.com/2024/10/02/google-is-testing-gemini-powered-video-search-in-india/">klást složité otázky k videím</a>. </p><p>Google také přidává AI funkce pro indické obchodníky, jako jsou automatizované animace a formátování online jídelních lístků. Společnost odhaduje, že AI by mohla přinést Indii do roku 2030 až čtyři biliony dolarů ekonomické hodnoty, a navrhuje investice do dat a dovednostních programů, <a href="https://techcrunch.com/2024/10/03/google-flexes-its-edge-in-india-in-ai-showdown/">píše TechCrunch</a>.</p><p>(Obrázek pro upoutávku: <a href="https://unsplash.com/@sonika_agarwal?utm_content=creditCopyText&amp;utm_medium=referral&amp;utm_source=unsplash">Sonika Agarwal</a> na <a href="https://unsplash.com/photos/a-statue-of-an-elephant-is-being-carried-by-a-man-wfhgj_tIsD8?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>