<h1>Linkodrom</h1><p><strong>Brzy přijdeme o&nbsp;keš.</strong> Když dřív ještě web neběžel v&nbsp;cloudu na škálovatelné infrastruktuře, stávalo se, že nějaký web byl přetížený nebo prostě spadl. Tehdy stačilo dát stránku hledat Googlem, u&nbsp;výsledku klepnout na rozbalovací šipku a&nbsp;zobrazit web z&nbsp;vyrovnávací paměti. <a href="https://www.seroundtable.com/google-search-drops-cache-link-from-search-results-36787.html">Už tam není.</a> Ještě stále můžete zkopírovat adresu z&nbsp;adresního řádku a&nbsp;dát ji <a href="https://www.seo.fr/en/blog/bookmarklet-seo#:~:text=browser%20address%20bar.-,3.CACHE%20GOOGLE,-javascript%3Alocation.href">hledat na Googlu s&nbsp;operátorem </a><code>cache:</code>,  ale Danny Sullivan z&nbsp;Googlu se nechal slyšet, že i&nbsp;<a href="https://twitter.com/searchliaison/status/1753156161509916873">operátor brzy zmizí</a>.</p><p><strong>EU utahuje šrouby u cookie lišty.</strong> S Googlem ještě zůstaneme. O&nbsp;něco níže se dočtete o&nbsp;evropském nařízení o&nbsp;digitálních trzích; s&nbsp;ním souvisí, že Google nesmí <a href="https://www.google.com/about/company/user-consent-policy/">spojovat data z&nbsp;jednotlivých služeb</a> bez souhlasu uživatele. Pokud používáte na webu služby Googlu, <a href="https://support.google.com/tagmanager/answer/13695607?hl=cs">nasaďte od 6.&nbsp;března Consent Mode</a>. Podrobně se tomu věnuje advokátka Petra Dolejšová ve článku <a href="https://www.petradolejsova.cz/blog/cookies-saga-pokracuje-vitej-2024">Cookies sága pokračuje, vítej 2024</a>. Pokud si v&nbsp;problematice chcete udělat jasno, přihlaste se na <a href="https://www.dataworkshop.cz/">bezplatný webinář o&nbsp;souhlasových lištách</a>, který pořádají Petra Dolejšová a&nbsp;<span class="mention-wrap" data-attrs="{&quot;name&quot;:&quot;Jan Tichý&quot;,&quot;id&quot;:91399086,&quot;type&quot;:&quot;user&quot;,&quot;url&quot;:null,&quot;photo_url&quot;:&quot;https://substack-post-media.s3.amazonaws.com/public/images/c097f1fc-797f-48e6-826b-83fa14691c1a_144x144.png&quot;,&quot;uuid&quot;:&quot;dec262ff-4c24-42d2-b03b-21101755637a&quot;}" data-component-name="MentionToDOM"></span> 26.&nbsp;února.</p><p><strong>Radši snad netrackovat.</strong> Nemůžeme vám radit, abyste přestali měřit a&nbsp;personalizovat weby, ale kdybyste přecejen hledali alternativu pro větší soukromí uživatelů, existuje už několik nástrojů, které vás starostí s&nbsp;consent módem zbaví. Třeba slovinská <a href="https://fonts.bunny.net/">alternativa ke službě Google Fonts</a> nebo český <a href="https://nolog.cz/services/">NoLog</a>.</p><div class="captioned-image-container"><figure><a class="image-link image2 is-viewable-img" target="_blank" href="https://substackcdn.com/image/fetch/$s_!_FdI!,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp" data-component-name="Image2ToDOM"><div class="image2-inset"><picture><source type="image/webp" srcset="https://substackcdn.com/image/fetch/$s_!_FdI!,w_424,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp 424w, https://substackcdn.com/image/fetch/$s_!_FdI!,w_848,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp 848w, https://substackcdn.com/image/fetch/$s_!_FdI!,w_1272,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp 1272w, https://substackcdn.com/image/fetch/$s_!_FdI!,w_1456,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp 1456w" sizes="100vw"><img src="https://substack-post-media.s3.amazonaws.com/public/images/074bda62-0767-4a46-bef4-a63b936517ad_800x907.webp" width="398" height="451.2325" data-attrs="{&quot;src&quot;:&quot;https://substack-post-media.s3.amazonaws.com/public/images/074bda62-0767-4a46-bef4-a63b936517ad_800x907.webp&quot;,&quot;srcNoWatermark&quot;:null,&quot;fullscreen&quot;:null,&quot;imageSize&quot;:null,&quot;height&quot;:907,&quot;width&quot;:800,&quot;resizeWidth&quot;:398,&quot;bytes&quot;:26214,&quot;alt&quot;:&quot;Mém: Kamarád se ptá: Jaká je nejlepší klávesnice pro programování? (obrázek klávesnice s pouze třemi tlačítky: Ctrl, C, V)&quot;,&quot;title&quot;:null,&quot;type&quot;:&quot;image/webp&quot;,&quot;href&quot;:null,&quot;belowTheFold&quot;:false,&quot;topImage&quot;:true,&quot;internalRedirect&quot;:null,&quot;isProcessing&quot;:false,&quot;align&quot;:null,&quot;offset&quot;:false}" class="sizing-normal" alt="Mém: Kamarád se ptá: Jaká je nejlepší klávesnice pro programování? (obrázek klávesnice s pouze třemi tlačítky: Ctrl, C, V)" title="Mém: Kamarád se ptá: Jaká je nejlepší klávesnice pro programování? (obrázek klávesnice s pouze třemi tlačítky: Ctrl, C, V)" srcset="https://substackcdn.com/image/fetch/$s_!_FdI!,w_424,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp 424w, https://substackcdn.com/image/fetch/$s_!_FdI!,w_848,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp 848w, https://substackcdn.com/image/fetch/$s_!_FdI!,w_1272,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp 1272w, https://substackcdn.com/image/fetch/$s_!_FdI!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F074bda62-0767-4a46-bef4-a63b936517ad_800x907.webp 1456w" sizes="100vw" fetchpriority="high"></picture><div class="image-link-expand"><div class="pencraft pc-display-flex pc-gap-8 pc-reset"><button tabindex="0" type="button" class="pencraft pc-reset pencraft icon-container restack-image"><svg role="img" style="height:20px;width:20px" width="20" height="20" viewBox="0 0 20 20" fill="none" stroke-width="1.5" stroke="var(--color-fg-primary)" stroke-linecap="round" stroke-linejoin="round" xmlns="http://www.w3.org/2000/svg"><g><title></title><path d="M2.53001 7.81595C3.49179 4.73911 6.43281 2.5 9.91173 2.5C13.1684 2.5 15.9537 4.46214 17.0852 7.23684L17.6179 8.67647M17.6179 8.67647L18.5002 4.26471M17.6179 8.67647L13.6473 6.91176M17.4995 12.1841C16.5378 15.2609 13.5967 17.5 10.1178 17.5C6.86118 17.5 4.07589 15.5379 2.94432 12.7632L2.41165 11.3235M2.41165 11.3235L1.5293 15.7353M2.41165 11.3235L6.38224 13.0882"></path></g></svg></button><button tabindex="0" type="button" class="pencraft pc-reset pencraft icon-container view-image"><svg xmlns="http://www.w3.org/2000/svg" width="20" height="20" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="lucide lucide-maximize2 lucide-maximize-2"><polyline points="15 3 21 3 21 9"></polyline><polyline points="9 21 3 21 3 15"></polyline><line x1="21" x2="14" y1="3" y2="10"></line><line x1="3" x2="10" y1="21" y2="14"></line></svg></button></div></div></div></a></figure></div><p><strong>Klávesnice pro Figmu.</strong> Minulý týden jsme psali, jak <a href="https://reknisioweb.substack.com/i/141062941/zivot-s-technologiemi">Jakub používá Elgato Stream Deck</a>. Specializovaných klávesnic je více. Jednu takovou nabízí návrhářům Figma. Klávesnice <a href="https://store-eu.figma.com/">Figma Creator Micro</a> bude stát 139&nbsp;dolarů a kromě dvanácti kláves nabízí dva krouticí knoflíky. Klávesnici můžete přepínat mezi čtyřmi módy, což je dohromady 48 zkratek a 8 krouticích tlačítek.</p><blockquote><p><em>„Design není jen o vytváření hezkých věcí, je to o řešení problémů. […] Každý z nás může něco změnit, když se nenecháme odradit.“</em></p><p>— <strong>Petra Kutálková</strong> v rozhovoru s Karol Markytánovou (<a href="https://medium.com/design-kisk/petra-kut%C3%A1lkov%C3%A1-ka%C5%BEd%C3%BD-z-n%C3%A1s-m%C5%AF%C5%BEe-n%C4%9Bco-zm%C4%9Bnit-kdy%C5%BE-se-nenech%C3%A1me-odradit-71ddc6cbe373">Design KISK</a>)</p></blockquote><p><strong>Nenechte se odradit.</strong> Petra Kutálková se jako UX výzkumnice věnuje práci se zranitelnými skupinami. Zdůrazňuje potřebu systémových změn a&nbsp;význam trauma­‑informovaného přístupu v&nbsp;designu a&nbsp;výzkumu. <a href="https://medium.com/design-kisk/petra-kut%C3%A1lkov%C3%A1-ka%C5%BEd%C3%BD-z-n%C3%A1s-m%C5%AF%C5%BEe-n%C4%9Bco-zm%C4%9Bnit-kdy%C5%BE-se-nenech%C3%A1me-odradit-71ddc6cbe373">Rozhovor pro Design KISK</a> představuje její názory na roli designu v neziskovém i komerčním sektoru, klade důraz na etiku a&nbsp;uživatelsky orientované přístupy v designu.</p><p><strong>Chcete je?</strong> Americké IT firmy propouštějí už rok v&nbsp;kuse. U&nbsp;nás občas problesknou <a href="https://archiv.hn.cz/c1-67289370-cesky-jednorozec-se-zmensil-temer-o-polovinu-productboard-potichu-propustil-dalsi-desitky-lidi">zprávy o&nbsp;Productboardu</a>, Avastu nebo <a href="https://www.novinky.cz/clanek/ekonomika-kiwi-com-propusti-pres-200-zamestnancu-40459036">Kiwi</a>. Zajímavý postup zvolil HubSpot. Vedle uvedení počtů propuštěných <a href="https://docs.google.com/spreadsheets/d/1AzNRk1EflTBUtFI1MLqle9br27Oc0U5s7ioOhTpeKbM/edit#gid=75186931">zveřejňuje i jejich jména a kontakty na ně</a> s odkazem na portfolia a další detaily. Propustili devět výzkumníků. Devět! Většina českých IT firem je ráda, že má aspoň jednoho.</p><p><strong>Probuďte v sobě kreativitu.</strong> <span class="mention-wrap" data-attrs="{&quot;name&quot;:&quot;Petr Bechyně&quot;,&quot;id&quot;:87040826,&quot;type&quot;:&quot;user&quot;,&quot;url&quot;:null,&quot;photo_url&quot;:&quot;https://substack-post-media.s3.amazonaws.com/public/images/dca774bf-91cc-4923-829e-ff10f6bf146a_4032x3024.jpeg&quot;,&quot;uuid&quot;:&quot;942aea20-4b06-480c-a2b4-b67304b3bcf0&quot;}" data-component-name="MentionToDOM"></span>, jehož <a href="https://www.petrbechyne.cz/kreativni-rozcvicky">kreativní rozcvičky</a> nejspíš znáte ze sociálních sítí, připravil se Skillmea kurz <a href="https://skillmea.cz/online-kurzy/kreativita-a-generovani-napadu">Kreativita a generování nápadů</a>.</p><p><strong><s>Bard</s>Gemini ještě nestojí za to. </strong>Staré novinářské pravidlo říká, že když je v nadpise článku zjišťovací otázka, odpovědí je vždy „ne“. Článek <a href="https://www.kapler.cz/google-gemini-advanced-ultra/">Nový Google Gemini Advanced s modelem Ultra – stojí za to?</a>, který sepsal <span class="mention-wrap" data-attrs="{&quot;name&quot;:&quot;Tomáš Kapler&quot;,&quot;id&quot;:82608395,&quot;type&quot;:&quot;user&quot;,&quot;url&quot;:null,&quot;photo_url&quot;:&quot;https://substack-post-media.s3.amazonaws.com/public/images/7c544e60-165c-4109-9816-10fbf118a449_144x144.png&quot;,&quot;uuid&quot;:&quot;cfc11805-b0ab-4f47-bbd2-de45707f5c8a&quot;}" data-component-name="MentionToDOM"></span>, jsme za vás přečetli a výsledek je: Ne. <a href="https://www.wired.cz/clanky/google-spousti-pokrocilou-ai-gemini-stale-ale-nechape-jak-se-susi-pradlo">Totéž si myslí Wired</a> a <a href="https://twitter.com/michalillich/status/1755590845653565726">v jedné větě to shrnul i Michal Illich</a> na Twitteru. Takže ještě počkat.</p><div class="captioned-button-wrap" data-attrs="{&quot;url&quot;:&quot;https://www.reknisioweb.cz/p/06?utm_source=substack&utm_medium=email&utm_content=share&action=share&quot;,&quot;text&quot;:&quot;Share&quot;}" data-component-name="CaptionedButtonToDOM"><div class="preamble"><p class="cta-caption">Baví vás tenhle příspěvek? Řekněte o&nbsp;něm ostatním!</p></div><p class="button-wrapper" data-attrs="{&quot;url&quot;:&quot;https://www.reknisioweb.cz/p/06?utm_source=substack&utm_medium=email&utm_content=share&action=share&quot;,&quot;text&quot;:&quot;Share&quot;}" data-component-name="ButtonCreateButton"><a class="button primary" href="https://www.reknisioweb.cz/p/06?utm_source=substack&utm_medium=email&utm_content=share&action=share"><span>Share</span></a></p></div><p><strong>EU narovnává podmínky v&nbsp;digitálním prostředí.</strong> Do 6.&nbsp;března se musí firmy jako Alphabet (Google), Meta (Facebook), Apple, Amazon, Microsoft, ale třeba i&nbsp;Airbnb, Booking.com, HBO, Netflix, Spotify nebo ByteDance (TikTok) podvolit <a href="https://commission.europa.eu/strategy-and-policy/priorities-2019-2024/europe-fit-digital-age/digital-markets-act-ensuring-fair-and-open-digital-markets_cs">evropskému nařízení o&nbsp;digitálních trzích</a> (DMA). <a href="https://en.wikipedia.org/wiki/Digital_Markets_Act#:~:text=Regulation%20%28EU%29%202022%2F1925%2C%20commonly%20referred%20to%20as%20the,for%20the%20most%20part%2C%20on%202%20May%202023.">Projeví se to</a> třeba tím, že Apple povolí na iPhonech instalace aplikací i&nbsp;mimo App Store nebo že WhatsApp umožní příjem a&nbsp;<a href="https://www.cnews.cz/clanky/whatsapp-kvuli-eu-chysta-posilani-zprav-do-jinych-komunikatoru/">posílání zpráv i&nbsp;mezi jinými messengery</a>. Už od 17.&nbsp;února platí pravidla podle podobného <a href="https://commission.europa.eu/strategy-and-policy/priorities-2019-2024/europe-fit-digital-age/digital-services-act_cs">nařízení o&nbsp;digitálních službách</a> (DSA). <a href="https://en.wikipedia.org/wiki/Digital_Services_Act">Vztahuje se</a> mimo jiné i&nbsp;na službu XVideos se sídlem v&nbsp;Česku. EU má v&nbsp;rukávu i&nbsp;další nařízení: <a href="https://commission.europa.eu/news/data-act-enters-force-what-it-means-you-2024-01-11_cs">Evropské nařízení o&nbsp;datech</a> například umožní, abyste si mohli vyexportovat data z&nbsp;různých zařízení, třeba z&nbsp;palubního počítače automobilu. <a href="https://commission.europa.eu/strategy-and-policy/priorities-2019-2024/europe-fit-digital-age_cs">EU má digitální strategii</a>, v&nbsp;jejímž rámci vznikají další nařízení třeba <a href="https://digital-strategy.ec.europa.eu/en/policies/european-chips-act">o&nbsp;čipech</a>, <a href="https://www.kapler.cz/tldr-ai-act-zakon-o-umele-inteligenci/">umělé inteligenci</a> nebo <a href="https://commission.europa.eu/strategy-and-policy/priorities-2019-2024/europe-fit-digital-age/european-digital-identity_cs">identitě</a>.</p><p><strong>Webové aplikace na iPhonu už jen v&nbsp;prohlížeči.</strong> Předmětem nařízení zaměřených na žáby na prameni je i&nbsp;prohlížeč Safari na iPhonech. Pokud jste vytvořili <a href="https://www.vzhurudolu.cz/prirucka/pwa">progresívní webovou aplikaci</a> (PWA), v&nbsp;nové verzi iOS&nbsp;17.4 <a href="https://twitter.com/firt/status/1755896506006061192">už se nebude zobrazovat jako aplikace</a>, ale při prvním spuštění informuje, že se vaše webová <a href="https://twitter.com/firt/status/1755406923485122615">aplikace bude otevírat v prohlížeči</a>. To má důsledky nejen pro uživatelský prožitek, ale zabíjí to <a href="https://www.rascasone.com/cs/blog/progresivni-webova-aplikace-vyhody">ideu progresívních webových aplikací</a>.</p><p><strong>Zaplaví nás falešné mobilní aplikace?</strong> Minulý týden <a href="https://techcrunch.com/2024/02/08/a-fake-app-masquerading-as-password-manager-lastpass-just-got-pulled-from-the-app-store/?guccounter=1&amp;guce_referrer=aHR0cHM6Ly93d3cuYmluZy5jb20v&amp;guce_referrer_sig=AQAAAHkObxSs7Y6VbJuXVp0F0jZqTtt-APCfCMCq49sBWBhWW8U1HWmB9yOOjvfTwhjuqKUPfz5TtAVf8xbHQHopHwvRAhluiG0LN6sqIy47izUfeh1J0tgChgKe_tnVVpE4RRtH6xNSReLCIGoQpG2jQPMTmGignX-3MqZKX9-riJFO">probleskla zpráva</a>, že se na App Storu objevila <a href="https://blog.lastpass.com/2024/02/warning-fraudulent-app-impersonating-lastpass-currently-available-in-apple-app-store/">falešná aplikace Last Pass</a>. Apple sice promptně zareagoval a&nbsp;aplikaci stáhl z&nbsp;nabídky, odborníci na bezpečnost však varují, že s&nbsp;falešnými aplikacemi se budeme setkávat daleko častěji opět kvůli evropskému nařízení o&nbsp;digitálních trzích. Operační systémy umožní instalace aplikací i&nbsp;z&nbsp;dalších app storů (u&nbsp;Windows a&nbsp;Androidu už to možné je), a&nbsp;tak bude pro uživatele těžké poznat, která aplikace je opravdu oficiální.</p><h1>Život s technologiemi</h1><p>Když Jakub s&nbsp;kolegy pracoval pro firmu Prusa Research, pořídili si 3D tiskárnu. S Davidem Švejdou potom navrhli a&nbsp;vytiskli propriety k&nbsp;jejich originální společenské deskové hře. Zatímco když budete chtít vytisknout třeba <a href="https://www.printables.com/cs/search/models?q=srdce">srdce z&nbsp;lásky k&nbsp;Valentýnu</a>, můžete si vybírat z&nbsp;desítek <a href="https://help.prusa3d.com/cs/article/kde-stahovat-3d-modely_2179#dalsi-platformy">volně dostupných modelů</a>, navrhnout nový model od začátku není zase až tak snadné. </p><div class="captioned-image-container"><figure><a class="image-link image2 is-viewable-img" target="_blank" href="https://substackcdn.com/image/fetch/$s_!qFrx!,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp" data-component-name="Image2ToDOM"><div class="image2-inset"><picture><source type="image/webp" srcset="https://substackcdn.com/image/fetch/$s_!qFrx!,w_424,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp 424w, https://substackcdn.com/image/fetch/$s_!qFrx!,w_848,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp 848w, https://substackcdn.com/image/fetch/$s_!qFrx!,w_1272,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp 1272w, https://substackcdn.com/image/fetch/$s_!qFrx!,w_1456,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp 1456w" sizes="100vw"><img src="https://substack-post-media.s3.amazonaws.com/public/images/88a0da94-93e5-4416-97bb-86d4d55235e8_600x800.webp" width="600" height="800" data-attrs="{&quot;src&quot;:&quot;https://substack-post-media.s3.amazonaws.com/public/images/88a0da94-93e5-4416-97bb-86d4d55235e8_600x800.webp&quot;,&quot;srcNoWatermark&quot;:null,&quot;fullscreen&quot;:null,&quot;imageSize&quot;:null,&quot;height&quot;:800,&quot;width&quot;:600,&quot;resizeWidth&quot;:null,&quot;bytes&quot;:34340,&quot;alt&quot;:&quot;3D tiskárna firmy Průša Research v agentuře Švejda Goldmann.&quot;,&quot;title&quot;:null,&quot;type&quot;:&quot;image/webp&quot;,&quot;href&quot;:null,&quot;belowTheFold&quot;:true,&quot;topImage&quot;:false,&quot;internalRedirect&quot;:null,&quot;isProcessing&quot;:false,&quot;align&quot;:null,&quot;offset&quot;:false}" class="sizing-normal" alt="3D tiskárna firmy Průša Research v agentuře Švejda Goldmann." title="3D tiskárna firmy Průša Research v agentuře Švejda Goldmann." srcset="https://substackcdn.com/image/fetch/$s_!qFrx!,w_424,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp 424w, https://substackcdn.com/image/fetch/$s_!qFrx!,w_848,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp 848w, https://substackcdn.com/image/fetch/$s_!qFrx!,w_1272,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp 1272w, https://substackcdn.com/image/fetch/$s_!qFrx!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F88a0da94-93e5-4416-97bb-86d4d55235e8_600x800.webp 1456w" sizes="100vw" loading="lazy"></picture><div class="image-link-expand"><div class="pencraft pc-display-flex pc-gap-8 pc-reset"><button tabindex="0" type="button" class="pencraft pc-reset pencraft icon-container restack-image"><svg role="img" style="height:20px;width:20px" width="20" height="20" viewBox="0 0 20 20" fill="none" stroke-width="1.5" stroke="var(--color-fg-primary)" stroke-linecap="round" stroke-linejoin="round" xmlns="http://www.w3.org/2000/svg"><g><title></title><path d="M2.53001 7.81595C3.49179 4.73911 6.43281 2.5 9.91173 2.5C13.1684 2.5 15.9537 4.46214 17.0852 7.23684L17.6179 8.67647M17.6179 8.67647L18.5002 4.26471M17.6179 8.67647L13.6473 6.91176M17.4995 12.1841C16.5378 15.2609 13.5967 17.5 10.1178 17.5C6.86118 17.5 4.07589 15.5379 2.94432 12.7632L2.41165 11.3235M2.41165 11.3235L1.5293 15.7353M2.41165 11.3235L6.38224 13.0882"></path></g></svg></button><button tabindex="0" type="button" class="pencraft pc-reset pencraft icon-container view-image"><svg xmlns="http://www.w3.org/2000/svg" width="20" height="20" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="lucide lucide-maximize2 lucide-maximize-2"><polyline points="15 3 21 3 21 9"></polyline><polyline points="9 21 3 21 3 15"></polyline><line x1="21" x2="14" y1="3" y2="10"></line><line x1="3" x2="10" y1="21" y2="14"></line></svg></button></div></div></div></a></figure></div><p>Jakub s&nbsp;Davidem si <a href="https://help.prusa3d.com/cs/article/tvorba-vlastnich-3d-modelu_2209#modelovaci-programy-pro-zacatecniky">s&nbsp;3D CADem poradí</a>, ale i&nbsp;v&nbsp;návrhu 3D modelů už se začíná <a href="https://twitter.com/mreflow/status/1755702162087465428">prosazovat umělá inteligence</a>. Slibně vypadá <a href="https://www.meshy.ai/">Meshy AI</a>, která navrhuje 3D objekty na základě textových promptů. Pokud si budete chtít 3D tisk vyzkoušet, podívejte se, jestli <a href="https://www.knihovnauk.cz/pro-ctenare/dilny/">tiskárnu mají ve vaší knihovně</a> a k ní <a href="https://www.knihovnauk.cz/detail-akce/kurz-modelovani-a-3d-tisku/">kurz 3D modelování</a>.</p><h1>Na čem právě pracujeme</h1><p>V&nbsp;agentuře Švejda Goldmann pracujeme s&nbsp;metodikou <a href="https://www.ooux.com/">OOUX — objektově orientovaný návrh uživatelského prožitku</a>. Objektově orientovaný přístup k&nbsp;UX je tu s námi už skoro deset let. <a href="https://alistapart.com/article/ooux-a-foundation-for-interaction-design/">Staví na základech</a> položených <a href="https://www.linkedin.com/in/sophiav/">Sophií Voychehovski Praterovou</a> a&nbsp;prakticky ho doplňuje <a href="https://www.ooux.com/resources/introducing-orca-the-third-diamond-in-your-ux-process">metodický rámec ORCA</a> (Objects, Relations, Call to&nbsp;actions, Attributes). Hodí se pro komplexní obsahové weby. Ne náhodou vzniklo OOUX při tvorbě webu pro CNN. </p><p>OOUX tvoří protiváhu UX zaměřeného na úkoly (<a href="https://www.interaction-design.org/literature/topics/task-oriented-design">task-oriented UX</a>), které se dobře uplatňuje v&nbsp;interaktivních aplikacích nebo agendových informačních systémech. <a href="https://digichef.cz/objektove-orientovane-ux-ooux">Zdroje k&nbsp;OOUX v&nbsp;češtině</a> téměř nenajdete, a&nbsp;tak jsme se rozhodli objektově orientovaný přístup popsat v&nbsp;delším článku. Ale o&nbsp;tom zase až někdy příště.</p><div><hr></div><div class="captioned-image-container"><figure><a class="image-link image2 is-viewable-img" target="_blank" href="https://substackcdn.com/image/fetch/$s_!MhgE!,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif" data-component-name="Image2ToDOM"><div class="image2-inset"><picture><source type="image/webp" srcset="https://substackcdn.com/image/fetch/$s_!MhgE!,w_424,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif 424w, https://substackcdn.com/image/fetch/$s_!MhgE!,w_848,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif 848w, https://substackcdn.com/image/fetch/$s_!MhgE!,w_1272,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif 1272w, https://substackcdn.com/image/fetch/$s_!MhgE!,w_1456,c_limit,f_webp,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif 1456w" sizes="100vw"><img src="https://substack-post-media.s3.amazonaws.com/public/images/75a5adc1-f9c5-4d99-b0ad-42fffbfbb551.avif" width="440" height="311.38461538461536" data-attrs="{&quot;src&quot;:&quot;https://substack-post-media.s3.amazonaws.com/public/images/75a5adc1-f9c5-4d99-b0ad-42fffbfbb551.avif&quot;,&quot;srcNoWatermark&quot;:null,&quot;fullscreen&quot;:null,&quot;imageSize&quot;:null,&quot;height&quot;:460,&quot;width&quot;:650,&quot;resizeWidth&quot;:440,&quot;bytes&quot;:28235,&quot;alt&quot;:&quot;Jakub Goldmann a Martin Kopta s otevřenou knihou 75 tipů, jak si říct o web&quot;,&quot;title&quot;:null,&quot;type&quot;:&quot;image/avif&quot;,&quot;href&quot;:null,&quot;belowTheFold&quot;:true,&quot;topImage&quot;:false,&quot;internalRedirect&quot;:null,&quot;isProcessing&quot;:false,&quot;align&quot;:null,&quot;offset&quot;:false}" class="sizing-normal" alt="Jakub Goldmann a Martin Kopta s otevřenou knihou 75 tipů, jak si říct o web" title="Jakub Goldmann a Martin Kopta s otevřenou knihou 75 tipů, jak si říct o web" srcset="https://substackcdn.com/image/fetch/$s_!MhgE!,w_424,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif 424w, https://substackcdn.com/image/fetch/$s_!MhgE!,w_848,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif 848w, https://substackcdn.com/image/fetch/$s_!MhgE!,w_1272,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif 1272w, https://substackcdn.com/image/fetch/$s_!MhgE!,w_1456,c_limit,f_auto,q_auto:good,fl_progressive:steep/https%3A%2F%2Fsubstack-post-media.s3.amazonaws.com%2Fpublic%2Fimages%2F75a5adc1-f9c5-4d99-b0ad-42fffbfbb551.avif 1456w" sizes="100vw" loading="lazy"></picture><div class="image-link-expand"><div class="pencraft pc-display-flex pc-gap-8 pc-reset"><button tabindex="0" type="button" class="pencraft pc-reset pencraft icon-container restack-image"><svg role="img" style="height:20px;width:20px" width="20" height="20" viewBox="0 0 20 20" fill="none" stroke-width="1.5" stroke="var(--color-fg-primary)" stroke-linecap="round" stroke-linejoin="round" xmlns="http://www.w3.org/2000/svg"><g><title></title><path d="M2.53001 7.81595C3.49179 4.73911 6.43281 2.5 9.91173 2.5C13.1684 2.5 15.9537 4.46214 17.0852 7.23684L17.6179 8.67647M17.6179 8.67647L18.5002 4.26471M17.6179 8.67647L13.6473 6.91176M17.4995 12.1841C16.5378 15.2609 13.5967 17.5 10.1178 17.5C6.86118 17.5 4.07589 15.5379 2.94432 12.7632L2.41165 11.3235M2.41165 11.3235L1.5293 15.7353M2.41165 11.3235L6.38224 13.0882"></path></g></svg></button><button tabindex="0" type="button" class="pencraft pc-reset pencraft icon-container view-image"><svg xmlns="http://www.w3.org/2000/svg" width="20" height="20" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="lucide lucide-maximize2 lucide-maximize-2"><polyline points="15 3 21 3 21 9"></polyline><polyline points="9 21 3 21 3 15"></polyline><line x1="21" x2="14" y1="3" y2="10"></line><line x1="3" x2="10" y1="21" y2="14"></line></svg></button></div></div></div></a></figure></div><p>Jakub s Martinem vystupují <a href="https://www.projectman.cz/akce-skoleni/jak-si-rict-o-web">ve čtvrtek 21. února od 17.30 na workshopu</a> pro zadavatele webových zakázek, který pořádá Projectman. Přijďte se podívat, jak Jakub s&nbsp;Martinem přistupují k&nbsp;návrhu webů a&nbsp;zkonzultujte své projekty.</p><div><hr></div><p>A to je z masopustního zpravodaje <a href="https://reknisioweb.cz/">Řekni si o web</a> všechno. Díky všem za feedback. Pokud pro nás máte nějaký tip, co příště vylepšit nebo udělat jinak, napište nám.</p><p>Zase za týden se na vás těší,<br>Jakub Goldmann a Martin Kopta.</p><div class="subscription-widget-wrap-editor" data-attrs="{&quot;url&quot;:&quot;https://www.reknisioweb.cz/subscribe?&quot;,&quot;text&quot;:&quot;Subscribe&quot;,&quot;language&quot;:&quot;en&quot;}" data-component-name="SubscribeWidgetToDOM"><div class="subscription-widget show-subscribe"><div class="preamble"><p class="cta-caption">Líbí se vám newsletter Řekni si o web? Přihlaste se k pravidelnému odběru do e-mailu nebo přes Substack.</p></div><form class="subscription-widget-subscribe"><input type="email" class="email-input" name="email" placeholder="Type your email…" tabindex="-1"><input type="submit" class="button primary" value="Subscribe"><div class="fake-input-wrapper"><div class="fake-input"></div><div class="fake-button"></div></div></form></div></div><p></p>