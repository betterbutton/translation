<p>Looppanel zjišťoval, proč selhávají snahy zavést ve firmách výzkumné repozitáře. Zjistil, že problémy vycházejí ze čtyř oblastí:</p><ul><li><p><strong>Nedostatečné vyjasnění problému</strong>: Výzkumníci vkládají do repozitářů velká očekávání, ale zapomínají, že jsou to jen nástroje a nevyřeší za nás nedostatečné sdílení výsledků výzkumu napříč organizací.</p></li><li><p><strong>Komplexní taxonomie</strong>: Repozitář vyžaduje neustálou pozornost a průběžnou správu. Se zavedením repozitáře by se ve výzkumném týmu měl objevit i kurátor, který bude udržovat systém tagů a starat se, aby výstupy výzkumů byly snadno dohledatelné.</p></li><li><p><strong>Rychlejší analýza mimo repository</strong>: Repozitáře obvykle zahrnují také nástroje pro analýzu artefaktů a vnucují nějaký konkrétní přístup, nejčastěji <a href="https://blog.prototypr.io/what-is-atomic-research-e5d9fbc1285c">atomic research</a>. S tlustým fixem a balíčkem lepicích lístečků jste často efektivnější, nehledě k tomu, že do vyhodnocení snáze zapojíte kolegy nevýzkumníky. </p></li><li><p><strong>Integrace s workflow</strong>: Repozitáře obvykle dobře zapadají do pracovních postupů samotných výzkumníků, ale horší už je to se zapojením designérů a produktových manažerů, kteří jsou zvyklí na jiné nástroje. Repozitáře málokdy dobře fungují společně s task manažery, nástroji pro správu roadmapy nebo design systémů.</p></li></ul><p><a href="https://www.looppanel.com/repos-fail">Kompletní studii</a> si můžete stáhnout ze stránek Looppanelu.</p>