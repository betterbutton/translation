<p>Google aktualizoval své zásady pro <a href="https://www.google.com/intl/en_us/business/">Google Business Profile</a> a zavádí přísnější opatření proti falešným a motivovaným recenzím, <a href="https://www.seroundtable.com/google-reviews-restrictions-business-profile-violations-38068.html">uvádí SEO Roundtable</a>. Podniky, které poruší politiku Fake Engagement, <a href="https://support.google.com/business/answer/14114287?hl=cs">mohou čelit třem typům sankcí</a>: </p><ol><li><p>zákaz přijímání nových recenzí, </p></li><li><p>dočasné skrytí stávajících hodnocení nebo </p></li><li><p>zobrazení varování o falešných recenzích na profilu. </p></li></ol><p>Tato politika, původně platná pouze ve Velké Británii, je nyní rozšiřována globálně. Google tímto krokem reaguje na narůstající problém falešných recenzí a posiluje důvěryhodnost hodnocení na své platformě.</p><p>Systém využívá strojové učení a již zachytil přes 170 milionů podezřelých hodnocení. <a href="https://www.zive.cz/clanky/konec-lzi-na-google-mapach-podniky-dostanou-pres-prsty-za-falesne-recenze/sc-3-a-230428/default.aspx">Živě dodává</a>, že na druhé straně Google zároveň podporuje poctivé podniky, například udělováním ocenění Křišťálový špendlík. Firma tímto krokem reaguje na narůstající snahu manipulovat hodnocením a posílit nebo poškodit pozici podniků na trhu.</p><p>(OBrázek z upoutávky: <a href="https://unsplash.com/@samgollnick?utm_content=creditCopyText&amp;utm_medium=referral&amp;utm_source=unsplash">Samantha Gollnick</a> na <a href="https://unsplash.com/photos/white-printer-paper-on-brown-wooden-wall-p8SBS_bqRMw?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>