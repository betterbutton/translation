<p>Textové fragmenty jsou inovativní funkcí moderních webových prohlížečů, která <a href="https://alfy.blog/2024/10/19/linking-directly-to-web-page-content.html#:~:text=Copy%20link%20to%20highlight">umožňuje přesné odkazování na konkrétní text</a> na webových stránkách bez potřeby kotvy nebo ID. Po přidání speciální syntaxe za URL prohlížeč text vyhledá, zvýrazní a přesune uživatele přímo na místo v dokumentu.</p><p>Funkce je <a href="https://caniuse.com/?search=target-text">plně podporována v prohlížeči Chrome</a> a lze ji stylovat pomocí pseudo-elementu <a href="https://developer.mozilla.org/en-US/docs/Web/CSS/::target-text">::target-text</a>. Pokud chcete odkaz vytvořit jednoduše, pak stačí označit text, klepnout pravým tlačítkem myši a z kontextové nabídky zvolit „kopírovat odkaz na zvýraznění“. Některé prohlížeče neumožňují odkaz snadno vytvořit, ale odkazy na fragmenty umí obsloužit. </p><p>Tato technologie zjednodušuje navigaci a přináší nové možnosti pro sdílení obsahu, a to nejen technicky zdatným uživatelům, ale potenciálně i široké veřejnosti prostřednictvím intuitivních nástrojů. Místo, kde se s odkazy na textové fragmenty setkáte je třeba výsledková stránka vyhledávání Googlu.</p><p>(Obrázek v upoutávce <a href="https://simpleicon.com/link-2.html">Link 2 Icon</a> ze souboru Simple Icon)</p>