<p>To je pořád navrhujte pro <a href="https://www.vzhurudolu.cz/prirucka/mobile-first">mobile first</a>, <a href="https://www.reknisioweb.cz/p/google-smartphone-bot">Googlebot má mobily rád</a> a <a href="https://gs.statcounter.com/platform-market-share/desktop-mobile-tablet">uživatelé chodí hlavně z mobilu</a>. Co to ale znamená navrhovat přívětivě k mobilům? Podle blogu Fenix creative <a href="https://medium.com/@fenixcreative.web/mobile-friendly-web-design-why-your-business-cant-afford-to-ignore-it-58329e889321">má mobile friendly web tyhle přísady</a>:</p><p><strong>Responzivní design:</strong> Webové stránky se přizpůsobí jakémukoli zařízení, na kterém se zobrazují.</p><p><strong>Dotyková navigace:</strong> Ujistěte se, že jsou vaše tlačítka dostatečně velká i pro ty nejneohrabanější prsty, že navigační odkazy mezi sebou mají dostatečné rozestupy, aby se člověk neuklepl, a v neposlední řadě, že navigace funguje bez kurzoru myši a :hover efektů. Stále ještě je dost webů, které předpokládají, že navigace se po najetí myší rozbalí.</p><p><strong>Čitelný text:</strong> Pokud vaši návštěvníci potřebují lupu, aby si přečetli váš obsah, děláte to špatně. </p><p><strong>Optimalizované obrázky:</strong> Jasněže máme vždy a za všech okolností rychlé připojení. Nikdo nechce čekat, než se mu načtou obrázky. Neposílejte je do mobilu zbytečně ve vysokém rozlišení.</p><p>(Obrázek pro upoutávku: <a href="https://unsplash.com/@tirzavandijk?utm_content=creditCopyText&amp;utm_medium=referral&amp;utm_source=unsplash">Tirza van Dijk</a> z <a href="https://unsplash.com/photos/blue-android-smartphone-on-gray-laptop-computer-fRVwyIMTpvg?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>