<p>Mezinárodní autorita pro doménová jména nejvyšší úrovně ICANN schválila novou doménu <a href="https://en.wikipedia.org/wiki/.internal">.internal</a> určenou pro neveřejné sítě, jako jsou intranety. Záznamy v doméně .internal nebudou propagovány k autoritativním kořenovým serverům, takže by nemělo docházet ke konfliktům mezi různými soukromými sítěmi. Doména .internal má také zamezit konfliktům s veřejnými doménami.</p><p>U domén .internal se předpokládá směřování záznamů na <a href="https://cs.wikipedia.org/wiki/Priv%C3%A1tn%C3%AD_s%C3%AD%C5%A5">neveřejné IP adresy</a>, ale technicky nic nebrání tomu směřovat domény pod TLD .internal i na veřejné sítě.</p><p>Dosud bylo běžné, že správci soukromých sítí zvolili nějaké doménové jméno jako .corp, .home a podobně a později se taková doména stala plnohodnotnou doménou. To se přihodilo například doménám .dev po zavedení nových domén nejvyšší úrovně po roce 2013.</p><p>Doména .internal se ještě neobjevila mezi rezervovanými v technických dokumentech IETF zvaných RFC. Od roku 1999 patří mezi <a href="https://www.rfc-editor.org/rfc/rfc6761.html">rezervované domény</a>, jejichž záznamy se neobjevují v kořenových DNS serverech, domény .example, .invalid, .localhost a .test.</p><p>(Obrázek z upoutávky generoval Dall-E)</p>