<blockquote><p><strong>Aktualizováno 21. července 2025:</strong> Výsledky soutěže už jsou známé. <a href="https://www.najbrt.cz/aktuality/vizualni-identita-statni-spravy-ceske-republiky">Vítězný návrh</a>  pochází ze Studia Najbrt. <a href="https://klarakvizova.graphics/projekt/jednotna-prezentace-statni-spravy-ceske-republiky/">Na druhé příčce</a> zůstal společný návrh Kláry Kvízové a&nbsp;Františka Štorma. <a href="https://x.com/PragerGroup/status/1946041289557873026/">Třetí příčku</a> obsadil Superior Type. Další příčky patří (4.) Dynamo design, (5.) Heyduk, Musil, Strnad, (6.) Společný návrh Superlative.works, Chci.xyz. a&nbsp;zetzetzet a (7.) Times New Realism. Více se výsledkům soutěže věnujeme <a href="https://www.reknisioweb.cz/p/80?open=false#%C2%A7co-me-prastilo-do-oci-a-bolelo-to">v&nbsp;newsletteru ŘSoW#80</a>.</p></blockquote><p>Česko vyhlásilo <a href="https://nen.nipez.cz/verejne-zakazky/detail-zakazky/N006-24-S00000012">soutěž na jednotný vizuální styl pro státní správu</a>, který má sjednotit vzhled vládních institucí, posílit důvěru veřejnosti a přinést úspory. Vizuální identita státu má kromě sjednocení vizuálního stylu institucí rovněž snížit náklady na grafiku. Příjem návrhů končí 28. ledna 2025 dopoledne a hodnotit ji bude odborná komise. </p><p>Inspirací jsou země jako Finsko nebo Dánsko, kde jednotný styl zefektivnil administrativu a zjednodušil komunikaci s občany.</p><p>Vizuální identita státu by se měla propsat i do <a href="https://designsystem.gov.cz/">design systému</a>, a tím usnadnit orientaci na webu a v aplikacích. Přejeme státu, aby prokázal zralost a svou identitu také používal, aby to nedopadlo jako s přechodem na doménu <code>gov.cz</code> a využíváním design systému.</p><p>(Obrázek z upoutávky s využitím kresby <a href="https://thenounproject.com/icon/lion-7163061/">Minh Do</a>, <a href="https://help.thenounproject.com/hc/en-us/articles/200509798-What-licenses-do-you-offer-for-icons">CC-BY</a>)</p>