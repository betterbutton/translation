<p>Bankovní identita nabízí <a href="https://podepis.bankid.cz/">bezplatnou službu</a> pro podepisování dokumentů. Česká právní úprava ale rozeznává několik úrovní důvěryhodnosti a Bank-iD nabízí pouze elektronický podpis na úrovni <a href="https://cs.wikipedia.org/wiki/Elektronick%C3%BD_podpis#Zaru%C4%8Den%C3%BD_elektronick%C3%BD_podpis">Zaručený elektronický podpis</a> – nesplňuje tak nařízení <a href="https://cs.wikipedia.org/wiki/EIDAS">eIDAS</a> pro elektronické transakce na vnitřním evropském trhu a nelze ho považovat za alternativu vlastnoručního podpisu.</p><p>Dokument podepsaný podpisem od Bankovní identity bude stačit pro velkou část podání vůči české státní správě, u faktur a běžných dokumentů. Naopak při přeshraničním elektronickém styku nebo při komunikaci se soudem budete nejspíš potřebovat silnější kvalifikovaný elektronický podpis (odpovídá požadavkům eIDAS) nebo alespoň uznávaný elektronický podpis (s kvalifikovaným certifikátem vydaným autorizovaným poskytovatelem).</p><p>Mnoho dokumentů ovšem stačí podepsat třeba pouze signaturou v e-mailu nebo připojením jména a příjmení. Pro komunikaci se státní správou dobře poslouží doručení prostřednictvím datové schránky nebo s ověřením přes NIA.</p><p>Díky Bankovní identitě ale při podepisování dokumentů s lidmi, kteří mají účet v české bance, ušetříte za komerční služby typu DocuSign, SignNow a podobně.</p><p><em>Disclaimer: Tento článek není právní rada a má pouze nezávaznou informační hodnotu. Povaha podpisu od Bankovní identity i legislativa se mohou v čase měnit. </em></p><p>(Obrázek z upoutávky: <a href="https://unsplash.com/@signaturepro?utm_content=creditCopyText&amp;utm_medium=referral&amp;utm_source=unsplash">Signature Pro</a> na <a href="https://unsplash.com/photos/person-writing-on-white-paper-wB9iWZKwljw?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>