<p>Oliver Meredith Cox je uživatel, ne designér. Upozorňuje na nebezpečí, která přináší dnešní snaha o příliš intuitivní a jednoduchá uživatelská rozhraní. Tvrdí, že tato UI mohou fungovat jako jemná tyranie, kde jsme zbavováni kontroly a svobody v zacházení s technologiemi. </p><div class="pullquote"><p>„Dříve jsme měli na výběr. Teď jsme směrováni.“<br><strong>— Oliver Meredith Cox, <a href="https://uxdesign.cc/the-accidental-tyranny-of-user-interfaces-eef15dc555a0">The accidental tyranny of user interfaces</a></strong></p></div><p>Konkrétně kritizuje YouTube na Androidu: Každá karta u videa funguje jako odkaz v celé ploše. Nemůžete se prokliknout do kanálu nebo označit a zkopírovat text. </p><p>Jako další příklad Oliver uvádí WhatsApp. Někdo vám pošle třeba údaje k platbě, ale vy nemáte možnost označit samostatně číslo účtu a zkopírovat ho. Musíte zkopírovat celou zprávu jako celek.</p><p>Možná na tom něco je. Možná přizpůsobováním rozhraní těm nejméně schopným uživatelům šikanujeme ty pokročilé.</p><p>(Obrázek pro upoutávku: <a href="https://unsplash.com/@cordallman?utm_content=creditCopyText&amp;utm_medium=referral&amp;utm_source=unsplash">Cord Allman</a> od <a href="https://unsplash.com/photos/a-woman-with-a-tattoo-on-her-arm-holding-a-hair-dryer-VVBV-oseLjs?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>