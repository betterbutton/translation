<p>Rozepsanou knížku o designu od Scotta Berkuna už jsme tu <a href="https://www.reknisioweb.cz/p/instalateri-designerum">nedávno zmiňovali</a>. Tentokrát se Scott zamýšlí nad tím, jestli vážně hrozí, že by AI připravila designéry o práci.</p><p><strong>TL;DR — Ještě ne. Ještě „dlouho“ ne.</strong></p><p>Berkun dochází k závěru, že AI sice může automatizovat produkční část designu, ale lidská kreativita a schopnost plánovat zůstávají nenahraditelné. Designéři se proto musí zaměřit na fázi plánování, pokládání správných otázek a rozhodování, co a jak vyrobit. Nové technologie často neeliminují staré, ale přináší nové výzvy a příležitosti. Klíčem k úspěchu je schopnost vysvětlit a prosadit své nápady, což je dovednost, kterou AI zatím nedokáže nahradit.</p><div class="pullquote"><p>“Computers are useless: they can only give you answers.”<br><strong>— <a href="https://quoteinvestigator.com/2011/11/05/computers-useless/">Pablo Picasso</a></strong></p></div><p>Martin v souvislosti s touhle debatou rád připomíná, že UX design se dopracoval k hodnotám participace a stavění na důkazech. Pokud kvůli snížení nákladů na design neslevíme z těchto hodnot, budou muset AI nástroje při designování brát v potaz také kreativní vklad uživatelů a stakeholderů a své výstupy budou muset být s to obhájit odkazem na zdroje, které zahrnují kromě dobré praxe také uživatelský výzkum.</p><p>(Obrázek z upoutávky: <a href="https://unsplash.com/@halacious?utm_content=creditCopyText&amp;utm_medium=referral&amp;utm_source=unsplash">Hal Gatewood</a> z <a href="https://unsplash.com/photos/assorted-color-abstract-painting-tZc3vjPCk-Q?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>