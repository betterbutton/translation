<p>Google Discover je personalizovaný feed obsahu v aplikaci Google a Chrome, jehož vliv na návštěvnost webů neustále roste. Je to něco podobného jako feed na úvodní straně Seznamu s tím rozdílem, že tvůrci stránek nemusí uzavírat s Googlem smlouvu a nemusí zobrazovat jeho reklamu. </p><p>Pro média je dnes klíčovým zdrojem, i když jeho výkon je značně variabilní. Discover doporučuje obsah na základě uživatelských dat, preferencí a interakcí, přičemž zásadní je kombinace kvalitního, aktuálního obsahu a správně zacílených témat. Na rozdíl od tradičního vyhledávání jde o pasivní konzumaci obsahu. </p><p>Přestože Google uvádí doporučení, co na Discoveru funguje, jeho výkon je často nevyzpytatelný a opírá se o algoritmy podobné sociálním sítím. <a href="https://www.seo-terka.cz/google-discover/">Všechno ostatní vám řekne ve svém přehledu Tereza Schambergerová.</a></p>