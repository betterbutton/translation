<p>Milan Pichlík v článku popisuje, jak svůj <a href="https://www.milanpichlik.cz/zachrana-webu/">penalizovaný web vrátil do výsledků vyhledávání</a> po převedení na novou doménu. Uvádí, že penalizace od Googlu se vztahují spíše k doménám než k obsahu a nejsou viditelné v <a href="https://search.google.com/search-console/">Google Search Console</a>. </p><p>V srpnu 2023 postihl Milanův web dramatický pokles návštěvnosti kvůli Google core updatu. Předtím úspěšný projekt, s průměrnou návštěvností 12.000 lidí denně, téměř zanikl. Milan popisuje čtyři pokusy o nápravu, včetně práce na obsahu a autoritě. Nakonec zvolil radikální řez – přesměrování webu na novou doménu. Tento krok přinesl nečekaný úspěch, návštěvnost rychle vzrostla na 25.000 lidí denně přes <a href="https://www.ivokylian.cz/blog/clanky/58-co-byste-meli-vedet-o-sluzbe-google-discover">Google Discover</a>. Autor však zůstává obezřetný a připraven na další výzvy.</p><div class="pullquote"><p>„Penalizace různými Penguiny a Pandami jsou na úrovni domén a vztahují se k doménám, ne k jejím obsahům.“<br><strong>— <a href="https://www.linkedin.com/feed/update/urn:li:activity:7220099923336138752/">Dušan Janovský</a>, Linkedin</strong></p></div><p>Milan doporučuje přemístit obsah na novou doménu jako řešení. Zmiňuje, že u webů zaměřených na <a href="https://www.seoprakticky.cz/co-je/ymyl/">YMYL</a> oblasti docházelo v posledních letech k náhodným výkyvům návštěvnosti kvůli změnám algoritmů. Dušan Janovský na Linkedin <a href="https://www.linkedin.com/feed/update/urn:li:activity:7220099923336138752/">ve své reflexi odhaduje</a>, že Pichlíkův web plný reklam možná čelil penalizaci právě kvůli nadměrnému množství reklam nebo slabému obsahu.</p><p>(Obrázek z upoutávky: <a href="https://unsplash.com/@mrtwisty?utm_content=creditCopyText&amp;utm_medium=referral&amp;utm_source=unsplash">Zachary Young</a> na <a href="https://unsplash.com/photos/photo-of-plane-with-smoke-tail-7NtiJBowheE?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>