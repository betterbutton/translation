<p>Penpot je open-source klon Figmy. Za svým předobrazem zaostává i kvůli menšímu ekosystému komunitního obsahu a rozšíření. Nechce to tak nechat, a proto <a href="https://penpot.app/plugins-contest">pořádá soutěž o nejlepší pluginy</a>. Vítěz získá tisíc dolarů a dvacet dalších účastníků po dvou stech dolarech. Nejoriginálnější plugin navíc může získat speciální cenu Outstanding Prize. </p><p>Uzávěrka přihlášek je 15. prosince 2024 a vítězové budou oznámeni 17. ledna 2025. Přihlásit se můžete vytvořením pluginu, který bude inovativní, funkční a kvalitně kódovaný. </p>