<p>Majitel Seznamu Ivo Lukačovič rozvášnil komentátory kapitálového trhu, když na Patreonu psal o tom, že i když to není racionální, <a href="https://www.patreon.com/posts/seznam-ipo-meho-110458385">rád by uvedl akcie Seznamu na pražskou burzu cenných papírů</a>.  Rozhodnutí o <a href="https://cs.wikipedia.org/wiki/Initial_public_offering">IPO</a> společnosti Seznam je pro Iva prý jedním z nejtěžších kroků v kariéře. Přes téměř 30 let podnikatelských zkušeností si uvědomuje, že intuice i rozum mohou selhat. Zmiňuje své úspěchy, ale i rizika, která IPO přináší, protože není návratu. Připouští, že přestože IPO Seznam může vypadat jako dobrý krok, nelze zaručit jeho úspěch.</p><p>Ivův příspěvek na Patreonu komentovala snad všechna média a zmínka o něm se objevila i v burzovním zpravodajství.</p><p>(Obrázek pro upoutávku: <a href="https://unsplash.com/@m_____me?utm_content=creditCopyText&amp;utm_medium=referral&amp;utm_source=unsplash">m.</a> na <a href="https://unsplash.com/photos/selective-focus-photography-of-graph-ZzOa5G8hSPI?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>