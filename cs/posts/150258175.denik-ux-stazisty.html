<p>Vishal Gautam začal psát <a href="https://medium.com/@vishalgautam.ux">deník UX stážisty</a>. Zatím mu vyšly první dva díly. <a href="https://medium.com/@vishalgautam.ux/diary-of-an-ux-intern-chapter-1-b635cef71ebb?source=user_profile_page---------1-------------3e6a399b3e81---------------">V prvním díle</a> sdílí začátky kariéry a postřehy, které nasbíral během prvních dvou měsíců na stáži. </p><div class="pullquote"><p>“Aesthetics does not equal sales.”</p></div><p>I když má za sebou osm měsíců teoretické přípravy, zjistil, že praktické zkušenosti jsou neocenitelné. Zaměřuje se na rozdíly mezi estetickou stránkou designu a tím, co skutečně funguje v rámci marketingu a uživatelského zážitku. Pro začátečníky zdůrazňuje důležitost <a href="https://www.uxdictionary.io/call-to-action">Call to Action</a> a osobního růstu, který přichází s učením z praxe.</p><p><a href="https://medium.com/@vishalgautam.ux/diary-of-a-ux-intern-chapter-2-af076f58f9cc?source=user_profile_page---------0-------------3e6a399b3e81---------------">Ve druhé kapitole deníku</a> Vishal píše o své zkušenosti s fenoménem známým jako <a href="https://www.interaction-design.org/literature/topics/bias?srsltid=AfmBOoqNc0QfoS7U8rRPrN7E4rYWkuZcPrzIjCUWdKcK6lkieEHbzf8H">designer bias</a> — přirozenou tendencí být nekritický vůči vlastnímu dílu bezprostředně po jeho vytvoření. </p><p>Popisuje, jak se jeho vnímání designu mění s časem a jak je důležité nečekat na odstup, ale raději zapojit zpětnou vazbu od lidí z různých oborů. Upozorňuje na užitečnost uživatelského testování a potřebu širšího pohledu při hodnocení designů.</p><p>Držíme Vishalovi pěsti, aby mu to v UX klapalo a budeme jeho deník sledovat i dál. <a href="https://medium.com/@vishalgautam.ux">Přidáte se?</a></p><p>(Upoutávka od <a href="https://unsplash.com/@gabriellefaithhenderson?utm_content=creditCopyText&amp;utm_medium=referral&amp;utm_source=unsplash">Gabrielle Henderson</a>, <a href="https://unsplash.com/photos/today-i-am-grateful-book-M4lve6jR26E?utm_content=creditCopyText&amp;utm_medium=referral&amp;utm_source=unsplash">Unsplash</a>)</p>